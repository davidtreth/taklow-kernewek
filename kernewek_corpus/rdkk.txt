
Resurrectio Domini - KK Version made from Norris's edition, 1859

Warning: I made this transliterated version for my own private use as a computerised look-up index; it 
must not be regarded as in any way reliable or consistent.   K.S., August 1995

[] = original spelling, {} = comment, N = Norris, B = scribe B.
NS = Nance/Smith/Sandercock
Proper names left in original spelling

HIC INCIPIT
ORDINALE DE RESURREXIONE
DOMINI NOSTRI JHESU CHRISTI

___________________________

Pilatus
Ihesu a veu ynkleudhys
hag yn bedh a ven gorrys
gans Ioseph ha tus erell:
y leveris ev ynwedh
dasserghi an tressa dydh			5
y hwre pur wir heb fyllel.

Mar teu-va ha dasserghi
meur a dus [a] wra krysi
ynno, y vos Dyw a nev;
diswrys a vydh oll Iudy			10
ha kellys 'an lagha ni,
dre reson sur my a'n prev.

Konsler, dhymmo lavar e, 
pyth yw an gusul wella
orth an dra ma, heb lettya:		15
gyllys ov yn prederow:
meur yw ow fienasow,
yn sertan, war ow ena!

Consultor
Arloedh, dout dhymmo yma
ha preder meur a unn dra -		20
a'n korf eth hedhyw dhe'n pri -
Ioseph Baramathia
dhe ladra mab Maria
ha kows ev dhe dhasserghi.

Pillatus									{sic}
Ytho, pyth yw dha gusul			25
orth an dra ma dhe wruthyl?
Lavar lemmyn,
ha ty a vydh rewardys
may leverri, my a grys,
kyns penn seythun.				30

Consultor
Ioseph yn-dann naw alhwedh
ha Nichodemus ynwedh -
gwrewgh i pur fast,
ma na allons yn privedh
y ladra yn-mes a'n bedh			35
dre neb fals kast.

		[hic veniet Josep et Nicodemus ad pilatum]

Ioseph
Syrr Pilat, dhis lowena!
Korf Cryst a assowgh gene'					[a gysseugh]
y'n bedh gallas.

Nichodemus
Ass wrussowgh kammdremena!		40
Keudh gweles y dhiwedhva
nammna'n dallas.

Pilatus
Korf y'n bedh a worrsowgh hwi
a wre bost a dhasserghi,
yn sertan, dhe benn tri dydh.		45
Ple'ma dhymmo leverewgh.
Mar's dhe well y'm gorthybewgh,
fast prysonys hwi a vydh.

Ioseph
An korf a worrsyn y'n bedh -
dre henna joy heb diwedh			50
sur yn y wlas -
ev a sev dhe benn tri dydh,
ha henna ni a'n gwelvydh
gans dew lagas.

Pilatus
A fals harlot, gowek pur!		55
Ty a yn pryson yn sur						{a = 'go'}
na welli dydh;								[wylly]
ha my a with na lyttri
na kows ev dhe dhasserghi
unn ger toch vydh.				60

Nichodemus
Dasserghi sur ev a wra,
par dell brenas an bys ma
gans y gig ha gans y woes.
My a lever an gwir dhis
kepar dell yw-a skrifys,			65
pur wir gans lies profoes.

Pilatus
Ha! Ty a ganso ynwedh
pur wir yn-dann naw alhwedh
skon yn sertan,
ha ty a vydh prysonys			70
na welli golow y'n bys						[wylly]
bys pennvlydhen.

Ioseph
Yn pryson mos ny dreynyn						{treynya='lag'}
a'gan byw kyn kentrenyn			{kentreni='become maggotty'}
oll a'gan kig;					75
rag Ihesu leun a versi
a'gan gorr sur dhe'n keth joy
bydh na dhifyk.

Pilatus
How! Jayler plos, re'th fo mewl!
Igor skon, a-barth an jowl,		80
dha dharasow!
Gorr an dhew ma yn pryson.
Pan vons fast, ro dhymm heb son
dha alhwedhow.

Carcerator ducit eos ad carceram.

Carcerator
A, traytours anfeusigyon,		85  			[anfesugyon]
ewgh a-bervedh lemmyn skon.
A Dhyw, ass owgh hwi gokki!
					[carcerarius ducit eos ad carcerem]
Syrr justis, kemmer heb son
naw alhwedh agas pryson
na vo dout a drayturi.			90			[treghury]
					[hic tradet sibi claves]

Pilatus
Rag dha vos jayler mar len
my a re dhiso lemmyn				{92-4 by scribe B}
fe Kenel oll yn tien,						[fekenel]
Carvenow, ynwedh Merthyn.

Carcerator
Grant merci, syrr justis,		95
vynytha synsys ov dhis.					{GM vynitha}
			hic spiritus uenit ad portas inferni

Spiritus Christi
Hwi prynsys a'n dewolow,
skon igerewgh an porthow!
Py, mar ny wrewgh, y fyth gewow
yn sertan kyns tremena;			100
rag an porthow heb diwedh
a vydh igerys ynwedh
sur mayth ello a-bervedh
an Myghtern a lowena.

Lucifer
Ny dal dhis skornya gene'.		105
P'yw Myghtern a lowena?
A-dhesempis dhymm lavar.

Spiritus
Arloedh krev ha galloesek,
hag yn batel barthusek.						[barthesek]
Rakhenna igor heb mar,			110
hwi prynsys!

Lucifer
Ny dal dhis skornya gene'.
P'yw Myghtern a lowena?
Dhymmo lavar!
Bydh ny dheuth a-jy dhe'n yet.	115
Ke yn kergh dihwans heb lett
na strech heb mar.

Spiritus
Arloedh galloesek ha krev;
wortho an porthow ny sev
yn sertan kyns tremena,			120
drefenn mar meur yw ow ras.
Ev yw galloesek yn kas
ha myghtern a lowena,
hwi prynsys!
				[franguntur portae inferni]

et sic tercio.  tunc intrabit in infernum et dicit lucifer

Lucifer
A! Out! Gweresewgh! Ladron!		125
Gallas an porthow brewyon
hag oll myns o!
Belsebuc ha Lawethan,
dyllewgh lughes ha taran
kwit a'n loskko				130

Belsebuc
Dhyn ni gweres ny dal mann:
Milvil dhyowl a via gwann
er y bynn ev!
Yn neb toll fien dhe'n fo,
alemma bys mayth ello			135
seul a dhe'n nev.

Tulfryc
Ha! my caugeon Lawethan,
merwel a wren ow kul tan
yn-dann an chekk.
Ena yth esa genev				140
moy ages milvil enev
yn bros pur deg.
			[hic spiritus extendit manum]

Adam
An leuv  a'm gwrug my a wel
ha'y odor hwekka es mel
ow tos warnav.					145
Dre ow fegh ty a'm kollas
ha gans dha woes a'm prenas.
Mersi pysav.

Eua
Lemmyn Cryst agan Arloedh
meur wordhyans dhis dell dhegoedh,	150
worth agan dri alemma.
Benigys re bo an prys
may feu a venen genys -
an Wyrghes ker Maria.
			[hic venit spiritus cum omnibus in platea]{written
				by B and struck out again}

Spiritus
A enevow, oll warbarth			155
dewgh genev: oll hwi a hwarth,
kemmys re wrug bodh ow Thas;
ha neb na'n gwrug war neb tro
yn paynys trygens eno
heb joy, prest may's teffo kas.	160

A! A Adam, dhiso kres,
ynwedh dhe oll ow fleghes
myns yw gwiryon.					{NS nyns - misprint}
Yn Paradhis dewgh dhe'm klos:					[paradys]
dh'agas prenna my a ros			165
goes ow holonn.
				[hic spiritus ducit eos]

Adam
A Arloedh, meur gras re'th fo,
rag lowena ny 'gan bo
yn le may feun,
lemmyn poethvann ha leski,		170
ow flerya, ow mosegi,
kepar ha keun.

Eua
A Ihesu, Myghtern a nev,
ty re glywas agan lev
yn assendys.					175		[yn ascen thy's]{N:
					 Pryce's reading; but ms has y rascen}
Kemmys na grys, A! go-ev!				[na greysa goef]
Yn paynys ifarn a sev
bys gorfenn bys.

Spiritus
Ewgh lemmyn yn Paradhis,						[paradis]
kepar dell y'gas prenys			180
marthys yn tynn
bys mayth ylliv vi dhe nev.
Y'n eur na kafoes genev
re my a vynn.

Myhal, yn skon gorr i dhi,		185
yn tekter hag yn meur joy,
dre begh a veu kellys kyns;
rag pan yskynniv dhe nev
my a vynn kavoes genev
kekeffrys eledh ha sens.			190

[spiritus vadit ad sepulcrum comitatu angelorum]

et tunc adam cum videbit ibi ennoc et heliam quaerit admirando

Adam
Kreaturs a vrys benyn			[creator]{sing. misprint?}
yn ifarn na vewgh genen,
fatel dheuthewgh hwi omma?
Ymma dhymmo meur desir
a wodhvos orthowgh an gwir.		195
Piw owgh? Leverewgh henna.

Ennoc
Ennoc sur yth ov henwys.				[hynwys]
Dhe'n plas ma y feuv revshys			[rafsys]
yn kig, yn kneus.
Dhe'n norvys yth av arta			200
rag godhav mernans, may fe,
kyns es dydh breus.

Adam
Ellas! Pandr'a wredh y'n bys -
ena anken ha tristys
prest ow pones?				205
Wosa bos yn lowena,
ty dhe dhos drog yw gene'
dhe veur ankres.

My a lever an gwir dhis:
bywa pell a wrug y'n bys,		210
yn lavur hag yn anken.
Gorhemmynn Dyw a derris:
dre henna y feuv dempnys					[dampnys]
dhe vos nevra yn ifarn.

Ow Arloedh Cryst dr'y versi		215
a wrug ow dasprena vy
mes a ifarn yn tevri
gans y gig ha'y woes keffrys.
An enevow a boenow
y's dros omma dhe'n golow.		220
My a lever dhis heb gow -
na hwila jy mos dhe'n bys.

Ennoc
Res yw dhymm a-jy dhe list
omladh orth an antekrist					[antecryst]
hag ev dhe'm gwruthyl marow;		225
wosa tri dydh ha hanter
bos yn nev yn ughelder
gans Cryst, Myghtern heb parow.

Adam
[adam loquitur ad heliam]

Ny wonn fatell yll hwarvos
ty, a dhen, omma dhe vos			230
devedhys yn kig yn kneus.					[dynythys]
My a'th pys, gans dha anow
lavar dhymmo dha hanow,
rag hwath bydh ny dheuth Dydh Breus.

Helias
Helyas ov yn sertan.			235
My a veu yn kert a dan
dhe'n keth plas ma kemmerys.
Y'n plas ma my a worta
Antekrist bys may teffo.
Er y bynn yth av dhe'n bys.		240

Adam
Prag yth e'ta er y bynn?
Rag Cryst, a brenas yn tynn,
omma a'th tros
a'n bys, yw kales kildenn,
yn lavur, hwys hag anken,		245
ha dydh ha nos.

Helyas
Antekrist yn lies plu
a drel pobel dhiworth Dyw
yn pub le may kerttho ev.
Dhe'n bys ni a er y bynn			250
hag yn y gows y'n fethyn
dre ras a Vab Dyw a'n nev.

Yth orden agan ladha
rag ny yll agan fetha
dre lavarow.					255
Ty a woer kyns dos dhe'n kres
res yw dhyn godhav mernans
ha bos marow.

et tunc uertat ad latronem et dicit ei

Adam
Ty, kreatur bennigys,
fatell dheuth'ta jy dhe'n kres	260
na veus genen yn ifarn?
Lavar dhymmo piw os,
rag omma awos dha vos
genev vy bydh nyns yw bern.

Dismas Latro
Lader ov, a veu jujys,			265
ha ryb Ihesu Cryst gorrys
yn krows a brenn.
My a grias warnodho
rag paynys pan na'n jevo
tyller dh'y benn.				270

Y'n gelwis Mab Dyw, yn prov
ahanav may porttha kov
pan dheffa dh'y wlaskor ev.
Dhymm y leveris perfeyth
a-jy dhe eghwa an jydh			275
yn Paradhis ty a sev.							[paradys]

Adam
Y'n bys awos godhav krog
ny brevsys anken na drog -
Dyw! Gwynn dha vys! -
Bos yn ifarn yw drog fog,		280
ow leski yn tan ha mog,
anken pup-prys.

Dismas Latro
Cryst yw Arloedh a versi.
Kemmys a vynno krysi
ha'y pysi ev,					285
heb dout ev a vydh selwys:
pan vo an bys tremenys
yth a dhe'n nev.

__________________________

[tulfryk infernum dicit]
Tulfryk
Re'm fay, lemmyn a'n kaffen
er an askell, y'n towlsen		290
yn kres an tan!
Ellas na dhelles a'm gwenn
dh'y leski unn lughesenn,
ha krakk taran!

Belsebuc
Ellas! Dhyn ni ny dal mann		295
dyllo lughes ha taran
dh'y leski ev!
Go-vy, vydh, drog yw genev
bones mar lies enev
ow mos dhe'n nev.				300

Sathanas
Go-ni er bos dewolow!					[gouy]{go-vy??}
nammna 'gan dallas golow
pan dheuth an gwas.
Gallas meur a enevow
a bayn hag a dewolgow.			305
Ellas! Ellas!

____________________

[tunc dicit joseph in carcere]

Joseph A.
Ihesu mab ras . agan selwyas,
deus, gweres ni;
ha'n Drynses Tas . a wrug pub gwlas,			[ha drengys]
ha den a bri!					310

Nichodemus
Amen ynwedh . a-berth y'n bedh
dell re'th worrsyn,
Penn vyghternedh . dre dha eledh
bydh sokkor dhyn!

Deus Pater
Ewgh ow dew el . dhe'm servons lel	315
yn pryson eus;
heb igeri . na fos terri
drewgh i yn-mes.

Michael
A Arloedh ker . prest heb danjer
y hwren dha vodh,				320
oll yn pub le . pur wir nevra,
kepar dell goedh.

[hic descendant angeli et transient ad iosph et Nichodemum in carcerem]

Gabriel
Yn-mes dewgh hwi . heb terri chi
ha heb alhwedh.
Gelwys owgh hwi . penn arlydhi.	325			[gylwys]
Gordhyewgh an bedh.

Joseph
Dhe Ihesu gras . leun yw a ras
hag a versi;
fos ny dorras . na war dharas
ny dheuth dhyn ni.				330

Nichodemus
Krysis a'y oes . Dyw a alloes					[cres ys a hos]
y vones dhyn;								{NS dhym}
skoellyas y woes . rag yonk ha loes
selwel mar mynn.

__________________________________

[hic veniet quatuor milites ad pilatum]

Is Miles
ad pilatum dicit

Syrra, my a'th kusulsa			335
ordena tus dhe witha
bedh an traytour yw marow;
menowgh fest y hwrug bostya
an tressa dydh dasvywa,
kyn fe ledhys mar arow.			340

IIs Miles
Ha mar ny wrer y witha,
y dhyskyblon yn priva
a'n lader yn-mes a'n bedh,
hag a lever yn pub le
y vos dasvywys arta				345
ha gyllys dhe gen tiredh.

IIIs Miles
Yndella mara hwyrfydh,
milweth a vydh an diwedh -
my a'n te re synt Iouyn -
ha hakkra es an dalleth.			350
Rakhenna tus ervys freth
gorr dh'y witha a dermyn.

IVs Miles
Mar ny vydh eev gwithys
gans y dus y fydh ledrys
ha'n korf yn-mes kemmerys		355
ha gorrys ev dhe gen pow;
i a lever oll ynwedh
y vos dasserghys a'n bedh
ha gyllys gans an eledh
yn pur wir dhe nev golow.		360

Pilatus
Ewgh lemmyn, ow marghogyon,
bys y'n bedh alemma skon,
dell owgh tus ven;
Cryst, Myghtern an Yedhewon,
na'n lattro an Kristonyon,		365			[crystenyon]
gwithewgh, war bayn.

Is Miles
Syrra Pilat heb parow,
gwitha an korf yw marow
dhyn ni yw res.
Y ladra mar hwila den			370
war ow enev ev a'n pren
may fo diswres.

Pilatus
Gwaytyewgh oll er agas fydh,
pan vostyas dhe benn tri dydh
y tasserghi dhe vywnans.			375
Gober da hwi a'gas bydh:			{NS a's - but metre wrong}
Gon Dansotha ha Cruk Heyth.
Mar skap, yth ewgh dhe'n mernans.

IIs Miles
My a'n gwith kyn tassorggho,
dhiworthyn den na'n lattro,		380
bydh na borth dout!
Dalghenn mar kavav ynno
pur wir ny skap kyn fynno,
na'n jeffo klout.

IIIs Miles
Ny'm beus own vydh anodho,		385
ha drehevel kyn teffo
skon my a re klout dhodho
mayth omhwello war an dor.
A-jy dhe'n bedh men yw klos
my a'n gwith sur dydh ha nos		390
awos y dhyssiplys blos,
kyn teffons i vydh mar glor.			{NS omits vydh. Error?}

IVs Miles
Deun alemma, kowetha!
Y weles my a garsa
owth astel omdhrehevel!			395
Yn sertan mar remoffya,						[remvfe]
y benn krakk my a dorrsa,
kyn kowssa vydh mar ughel!

				et tunc ibunt ad sepulcrum

Is Miles
A'n bedh my re avisyas:
warnodho yma men bras			400
dres oll an min.
Kuskyn ni gans diagha;
kyn tasvywo, ny'n dreha
dhiwar y geyn.

Nansi, koweth, ren ow thas,		405			{GM 'not so'}
bydh nyns yw yndella 'vas,
dhis lavarav an gwiryonedh!
Res yw dhe onan goelyas.
War y dorn peub a dhifres
y goweth. Piw a dhalleth?		410

IIIs Miles
Dallethens neb a vynno!
rag koska res yw dhymmo, re Synt Iouyn!
Sur lowr ov vy anodho -
den marow na dhrehaffo			415
sur bys dydh fin.

IVs Miles
Gwithens peub y denewen,
ha my a gosk ryb y benn
rag y witha.

Is Miles
Nyns eus gorreyth na benyn		420
bydh well kusul bys vykken
a lavarro.
				[hic dormiunt milites]

__________________________

tunc surrexit Ihesus a mortuis et iet ubicunque voluerit et canant angeli cristus resurgens [et postea dicit 
maria]

Maria
A Das ker yn ughelder,
ty a formyas nev ha bys;
rag leun os a uvelder			425
hag a alloes kekeffrys,
Ty a woer yn pub maner
fatell veu ow Mab ledhys:
y'n grows yntra dew lader
y gorf hweg a veu gorrys.		430

Pan welis vy y wana
dre an golonn gans an guv,
my a wrug skon klamdera:
bydh ny welyn yn neb tu.
Y weles my a garsa				435
ha kows orth ow Mab Ihesu:
mar ny dheu dhe'n konfortya,
ow mornyng vydh "Ogh ha tru!"

My a wrug y ynkleudhyas
hag a'n gorras yn bedh men.		440
Dha vodh sur mar pe genes,
gweles ow Mab y karsen,
A Das, dre dha leun weres.
Dha bysi sertan mynnsen
tarya lemmyn na wrelles,			445
rag yma dhymmo vy ken.

Ow Mab hweg, my a vynnsa
a leun golonn dha bysi
a dhos dhymm ha fistena,
dell dhedhewsys dhymmo vy		450
y hwres yn-bann dasvywa
dhe'n tressa dydh yredi.
Lemmyn gwra, ow herensa,
kepar y'n bys dell vynni.

IHC.
O Salve, Sancta Parens,			455
dhe neb yw joy ow holonn
ha'm melder kepar ha kyns,
dre pur natur ha reson
pan wredh hepkorr an bywnans,
heb guthyl namoy cheson,			460
a-ugh an eledh ha'n sens
ty a dheu dhe nev dhe'm tron.

Maria
O'ta jy ow mab Ihesu
devedhys dhe'm konfortya?
An tressa dydh yw hedhyw			465
dhiworthiv a-ban eth-a,
hwath ny yllis yn neb tu
godhvos ganso fatell veu.
A karsen gweles an vu					[fvu]
anodho, y vodh mar pe.			470
					[genuflectit Maria]

IHC.
Ow mamm hweg, ha'm kerensa,
my yw Ihesu dha Vab ker!
My re dheuth dhe'th konfortya
rag na vi jy yn ahwer.
Dasserghys - na wra doutya -		475
ov a vernans, ow melder.
Ty a yll y attendya
bos gwir ow hows, kettep ger.
					[Maria amplexatur eum et osculatur]

Maria
A Vab ker, lowena dhis,
ha Selwador an bys ma!			480
A'n bedh dha vos dasserghys
y leun grysi my a wra.
Ow holonn yw meur heudhys:
nyns eus payn orth ow grevya.
Bennigys re bo an prys			485
may hwrug dha dhoen y'm askra!					[nascra]

Eus hwath dhe'th korf galarow
ha torment orth dha revya?
Yw saw oll dha woliow
a welis vy dha skwardya			490
a wrug an gu ha'n kentrow
dha gig preshyous defola?
Lavar dhymmo, karadow.
Lemmyn gorthyp fatell veu.
					[genuflectit Jhs]

IHC.
Revrons dhiso, A Vamm ger,		495
enor meur ha lowena!
Ny'm grev payn yn neb maner
a wrello dhymm drog nevra:
Mernans tristyns hag anger
my a wrug aga fetha,			500
mayth yw lemmyn da ow cher
nyns eus tra orth ow grevya.

Maria
Konfortys yw ow holonn,
pan glywis ow terivas
bones lehes dha passhyon			505
a 'feu tynn garow ha bras.				[a fus]{NS a'th fe}
Dhe'n tas ughel yn y dron
y grassav lemmyn an kas
ty dhe vynnas dhymm dannvon
dhe'm konfortya dha Vab ras.		510
				[osculantur et separant]

____________________________

Is Miles
May fe! my re goskas poes
ha re'm kemmeras drog loes!
Dre ow hun my a welas
neb esa a-berth y'n bedh
gans kan ha meur a eledh			515
dhe vywnans y tassorghas.

IIs Miles
Pur wir my a hunrosas,
ha war ow heyn a'n klywas
yn-mes a'n bedh ow sevel.
Mars yw dienkys, ellas,			520
rag my a wel an men bras
war lan an bedh fest ughel!

IIIs Miles
Poes re dowlsewgh agas klun,
rag my a'n gwelas difun -
dresov ev a dremenas			525
hag a woer yn py vaner -						[pa]{NS pan}
ganso krows worth y vaner					[baner]
hware ev a dhispletyas.

IVs Miles
Yn sur gans ow dewlagas
ow sevel my a'n gwelas:			530
ha garow hag euthek bras
yn kerdh gallas mes a'n bedh.
Ny yllyn sevel yn-bann
rag own anodho sertan:
y wolow o mar splann,			535
dell lavarav dhywgh ynwedh.

Is Miles
A-dhesempis hwilewgh e
maras eth e dhe gudha
yn neb bos tew po yn sorn.
Mara kyllyn y gavoes,			540
vynytha na dheppro boes						{GM vynitha}
my a'n kelm avel pusorn.

IIs Miles
My a'n kyv by god ys blod,
kyn fo an harlot mar woud
na mar howtyn y vodi;			545
for y dred noth by my hod,
hys red baner ne hys rod,
dhe Pilat na'n dryllyn ni.

IIIs Miles
Na gevyn, war ow ena,
kyn fen nevra ow poenya			550
yn pub toll orth y hwilas.
My a'n gwelas ow nija,
ganso meur a gowetha,
ha gwynn ow aga dillas.

IVs Miles
Ha my ynwedh a'n gwelas			555
ha ganso ev komp'ni bras -
orth y sywya lies gwas -
ny yllons bos niverys.
Travydh ny amont dhyn ni,
sur, y hwilas ev namoy.			560
Omgusulya gwren nyni
pyth yw gwella dhe vos gwrys.

Is Miles
Pandr'a wren agan peswar
a-rag Pylat sur heb mar
pan dheffyn ni yn tevri?			565
Ev dhe sevel a'n bedh men
ha'y vos dasserghys, sertan
y gows ny dhal dhyn nyni.

IIs Miles
Y kusulyav yn sertan
leverel dos nerth warnan			570
ha'y dhoen dhe-ves:
y'n eur na y fydh klywys
dell on ni gansa brewys
hag yfl at es.						[elf]{NS yfl. evil?}

IIIs Miles
Yndella ny vynnyn ni!			575
A'n bedh ev dhe dhasserghi
my a lever,
par dell o Dyw leun a ras
ganso dell fethas y'n gas				[yu cas]
worth krows baner.				580

IVs Miles
Dell lavarav y'n tor' ma,
honna yw an fordh wella:
assentya oll dhe henna
sur my a vynn.
Ny vynnav leverel gow			585
awos dout bones marow;					{NS bos}
gallas ev dhe nev wolow
gans eledh wynn.

Is Miles
Saw piw a vynn leverel
dhe vywnans ev dhe sevel			590
hedhyw yn-mes a'n bedh pri?
Nag a vedh mos dhe'n justis
rag dout y vones ledhys:
My ny vynnav, jevodi!					{B eredy}

IIs Miles
Na borth dout, my a genes		595
mar pydh edhomm dhe'th weres,
hag a lever fatell veu.

IIIs Miles
Mara talleth predheges
ni a wra y woheles,
rag pub-oll a gar bywa.			600

_____________________________

et tunc eant ad pilatum et dicit IIIIs miles

IVs Miles
Lowena dhis, Syrr Pilat!
Awos bos ni peswar smat,
gwitha an bedh ny yllsyn.
Desevsen dhodho ri hwatt:
dhyn ni ef a wrug an pratt		605
hag a fias dhiworthyn.

Pilatus
Out warnowgh, fals marghogyon!
Pyth yw an hwedhlow ha'n son
a glywav a-berth y'n pow?
Re Vahun y tov ynwedh			610
mars yw-a ledrys a'n bedh
hwi a's bydh agas ankow.

Is Miles
Pilat, dhe gows nyns yw 'vas:
neb na'n synsso y Selwyas,
a Dhyw, go-ev!					615
My a'n gwelas dre veur ras
a'n bedh gans ow dewlagas
ow mos dhe'n nev.

Pilatus
Taw, harlot, out of my sygth!
Rag mar ny'n kevowgh a [plygth]	620	{N. 'a pledge'; NS a-
								plyght 'of a surety']
sur hwi a'n pren!
Dhe'n bedh pan y'gas gorris
dhymmo hwi a dhedhewis
na'n lattro den.					[laddro]{NS lattra]

IIs Miles
My a lever dhis rag klem:		625
diskwa dhyn ni Nychodem,
ha Ioseph Baramathya,
ha ni a dhiskwa ynwedh
an korf a setsewgh y'n bedh,
yw Ihesu Mab Maria.				630

Pilatus
Ty was - jayler kasadow,
igor skon an darasow
ha hedh an prysners yn mes -		[prysnes]{B. prysners}
otta omma alhwedhow -
ha mar ny wredh, dha ankow		635
my a vydh, by god ys pes.

Carcerator
Drewgh i dhymmo heb lettya						[hy]
ha my a's igor hware -
an darasow aga naw.
Na grysewgh bos trayson gwres,	640
gwell yw dhywgh hwi mones
agas honan dhe'n dhew vaw.

et tunc ipse eat ad carcerem et non inueniet eos et dicit pilatus

Pilatus
Ny gewsydh mes a reson.
Pleth esos, Ioseph kanjon,
ha'th koweth Nychodemus.			645
					[descendit pilatus]
A! Out! Ple'ma an prysne's?
Mar ny's kavav skon dhymm dres		[dues]{NS dres}
ty a'fydh drog oremus.

Garcon
A syrra, na vlamyewgh ni!
A nyns esa alhwedhow			650
warbarth yn agas gwith hwi,
ha dien an darasow?

Pilatus
Gwir a gewsydh, jevodi.
Hemm yw marth heb falladow!
Rag an darasow devri			655
dien oll yns ha'n fosow!

Marghogyon, dhywgh ny wonn blam,
rag dhymmo y fia sham
gul drog dhy'hwi.
An prysners galsons ynwedh		660
esa yn-dann naw alhwedh.
Ny dorrsons chi.

III Miles
Henna ni a vynn notya,
le mayth yllyn yn pub le,
sertan y vos dasserghys:			665
kepar dell sevis a'n bedh
dhe'n nev gans meur a eledh
ni dh'y weles yskynnys.

Pilatus
Tewewgh, awos Lucyfer!
A henna na gewsewgh ger,			670
pypynag oll a hwarvo,
ha hwi a's bydh gober bras:
Penryn ynwedh ha Hellas,
my a's re dhywgh yn leun ro.

IVs Miles
A-ban os'a mar gortes			675
ni a wra dell leverydh,
ha pub onan oll jammes
nevra parys dhis a vydh.

___________________________

et tunc ueniet maria magd. et maria iacobe et salome et dicit maria

Mar. Magd.
Pandr'a wra-ma vy, ellas?
Ow Arloedh y'n bedh gallas!		680
Hedhyw yw an tressa dydh,
mones dhe vires, devri,
mara teuth ha dasserghi,
dell leverys dhymm perfeyth.

Maria Iacobe
Mos dhe vires my a vynn			685
an korf a'm prenas yn tynn
mar tassorghas.
Meur a gonfort ev o dhyn:
y vernans ev pan welsyn,
Ellas! Ellas!					690

Maria Salome
An tressa dydh yw hedhyw,
korf Cryst dasserghys mars yw,
mos dhe vires.
Rag an torment a'n jeva
y'm kolonn yma nevra			695
keudh, ma na'm gas.
				[hic obuiabit eis]

Maria Magd.
Benynes, dhywgh lowena!
ha Maria Iacobe,
ha Salome kekeffrys!
Keudh eus y'm kolonn, eghan!		700
Mars eth korf Dew y honan
py le y fydh e kevys?

Maria Iacobe
Yndella yma dhymmo
meur a dorment bras ragdho;
mar ny vynn dre y rasow,			705
ow gweres a dermyn ber,
ow holonn ynnov a derr,
pur ewn dre fienasow.

Maria Salome
Yndella dhymmo y hwer;
Arloedh re wello ow cher			710
war y lergh ev!
Dell yw-a Penn vyghternedh,
my a grys yn-mes an bedh							[a beth]
hedhyw y sev.									[a sef]

Maria Mag.
Y fistenyn ni yn fen;			715
rag drehevys yw an men
dhiworth an bedh!
Arloedh, fatell vydh haneth,
mar ny wodhvydhav ple'th eth						[wothefaf]
Penn vyghternedh?				720

Maria Iacobi
Ha re bell ni re strechyas;						[a]
ow Arloedh yn kerdh gallas
mes a'n bedh, sur!
Ellas, ow holonn yw klav,
ny wonn vydh p'eur y'n gwelav		725
neb yw Dyw pur.

Maria Salome
My a woer gwir, hag a'n krys,
y vos yn-bann dasserghys
y'n jydh hedhyw.
Fatell vydh dhyn ni lemmyn		730
agan Arloedh na gevyn?
Ellas! Tru, tru!
						cantant

Ellas mornyngh y syngh mornyng y cal
our lord ys deyd that bogthe ovs al

Maria Magd.
Ellas vydh rag galarow;			735
ow Arloedh hweg yw marow
a veu krowsys!
		[plorat mar. magd. ad monumentum]
Ev a borthas heb ahwer
meur a bayn war y gorf ker
rag tus an bys.				740

Maria Iacobi
Ny allav gweles an vu
anodho ev yn neb tu,
ellas, go-vy!
kows ganso my a garsa,
y volonjedh mara pe,			745
yn pur dhevri!

Maria Salome
Ymma dhymmo hireth tynn
yn ow holonn pub termyn
ha moredhek!
Ellas, ow Arloedh Ihesu,			750
rag ty yw leun a vertu,
ollgalloesek.

Ellas mornyngh y syngh mornyng y cal
our lord ys deyd that bogthe ovs al

Maria Magd.
Ihesus Cryst, Arloedh a nev,		755
a, klyw lemmyn agan lev!
Neb na grys ynnos, go-ev,
ny vydh selwys.
Pan brederav a'y basshyon
nyns a joy vydh y'm kolonn.		760
Ellas na allav yn skon
kewsel worthis!

Maria Iacobi
Gallas ev dhe gen tiredh,
ha ganso meur a eledh.
Ellas, lemmyn rag moredh			765
yth ov keudhys!
My a'th pys, Arloedh a ras,
a dhannvon dhyn ni kannas,
ma'n bo neppyth aswonnvos
fatel yw dhis.					770

Mar. Salome
A Ihesu, leun a versi,
ahanan gwra prederi!
Dhe'th wlaskor pan dheffyn ni
klyw agan lev.
Rag hireth galsov pur glav;		775
ny allav sevel a'm sav.
Ellas, lemmyn pandr'a wrav,
A Arloedh nev?

Ellas, mornyngh y syngh mornyng y cal
our lord ys deyd that bogthe ovs al	780

Is Angelus
My a woer a hwilowgh hwi;			[wheleugh]{NS whyleugh]
Ihesu omma nyns usi,
rag sevys yw
dhe vywnans yn pur dhevri
dell lavarav vy dhywgh hwi,		785
par dell yw gwiw.

Ma. Mag.
A El, ytho dhymm lavar;
an korf na'n jeves vydh par,
py le res eth?
Kepar dell yw meur y ras,		790
joy dhymm gans ow dewlagas				[ioy]{NS roy}
y weles hwath.

IIs Angelus
A Maria, ewgh yn skon,
leverewgh dh'y dhyskyblon
ha dhe Pedar					795
par dell dhewedhis dhedha,
ev a dheu dhe Galile,
pur wir heb mar.

Maria Iacobi
Ytho dasserghys yw sur;
Ihesu agan Selwador,			800
gallas a'n bedh.
Gordhyans dhodho ev pup-prys,
ev yw Arloedh nev ha bys,
Penn vyghternedh.

Mar. Salome
Alemma deun ni dhe dre,			805
ha leveryn yn pub le
dell welsyn ni:						[wylsyn]
Ihesu y vos dasserghys
hag a'n bedh yn kyrgh gyllys				[yn kergh]
dhe'n nev devri.				810

Mar. Magd.
Nevra dhe-dre my nyns av,
ow Arloedh mar ny gavav,
eth y'n growsprenn!							{fem.?}
A Ihesu, Myghtern a ras,
joy dhymm unnweyth dha weles,		815		[ioy]{NS roy}
Amen, Amen!

Maria Iacobi
Maria, re bo genes
bennath oll an benynes,
ha bennath Ihesu, Mab ras!
A leun golonn my a'th pys		820
roy gras a wul da pup-prys				[ioy]
dhyn ni lemmyn, a Dhyw Tas!

Mar. Mag.
Ow bennath genewgh ynwedh!
A Cryst, dell ythys y'n bedh,
roy dhywgh guthyl da hedhyw!		825
Arloedh, ro dhymmo an gras
unnweyth dhe weles dha fas,
dha vodh genes maras yw.

Maria  Salome
Amen, Amen, may hwellyn							[whyllyn]
Cryst a'gan prenas yn tynn		830
gans y gig ha gans y woes:
meur a bayn a wodhevis
rag kerensa tus an bys,
dell yw Myghtern a alloes.
	hic mar. jacobi et salome recedunt a sepulcro et sedent parumper abhinc]

Mar. Mag.
Neb a wrug nev . dell eth y'n bedh	835
war y lergh ev . meur ow hireth.			[hyreth]{NS hyrneth}
Cryst, klyw ow lev . pysav ynwedh				[y weth]
may fi genev . orth ow diwedh.

Arloedh Ihesu . ro dhymm an gras
par may fiv gwiw . dhe gavoes spas	840
genes hedhyw . sur yn neb plas
may'm bo-ma vu . ha gwel a'th fas.

Dell os Formyas . dhe'n nev ha'n leur
Ha Dasprenyas . dhyn ni pub eur,
Cryst ow Selwyas . klyw mara'th teur	845
dhis derivas . dell garsen meur.

Dre meur hireth . yth ov pur skwith,
ha'm korf dhe weth . eskern ha lith.
Ple'ma haneth . a woer denvydh?
may kaffen hwath . Cryst leun a wryth.	850 [wryth] {N 'sorrow'}
				{NS 'works'}{Williams: 'service' PC2024}
				{Nance CE38: '?service, action, performance,
				deeds' RD850, 876, PC2024}.{Not in GM}
		[vadit ad ortum]

Ortolanus [s. JHC]
A venynreyth . py le yth eth?
Rag keudh po gyth . garma a wredh. [pygyth]{NS gyth 'complaint'}
			{CE38 cf W gyth 'murmur'; pyjyth, the alternative
			reading to pygyth, makes bad sense}{N thou
			prayest}
Na oel, na skrij . neb a hwilydh			[B. scryj]
syghsys y dreys . gans dha dhiw bleth.		[B. dreyg]

Mar. Mag.
Arloedh dremas . mar kodhes mir	855
Cryst ow Selwyas . ple'ma dhe wir?
Er y hwiles . rov dhis ow thir.
Ihesu Mab ras . klyw ow desir!

Ortolanus
A Maria . dell wonn dha vos
'berth y'n bys ma . onan a'y voes	860	[uos]{N 'blood}{NS table}
a'n gwellesta . a-dheragos,
a allsesta . y aswonnvos?

Mar. Mag.
Gallsen yn ta . dhe'n kynsa vu -
Mab Maria . henwys Ihesu:
rag na'n gwela' . dhymm a neb tu	865
keudh a bortha' . ny gansen tru? 

et tunc demonstrabat latus ejus ad mariam mag. et dicit:-

Ortolanus
Maria, mir . ow fymp woli!
Krys my dhe wir . dhe dhasserghi.
Dhis y hwonn gras . rag dha dhesir.
Joy yn ow gwlas . y'fydh pur wir.	870

Mar. Magd
A, ker Arloedh . eth y'n growsprenn,				{fem.?}
dhymm ny dhegoedh . amma dhe'th penn.
My a'th pyssa . a lavasos
lemmyn amma . unnweyth dhe'th troes.

					mulier noli me tangere

Ortolanus
A venynreyth . na doch vy nes		875
na na wra gwryth . na vo dhe les;			[gruyth]{cf RD850}
ny dheuth an prys
ernag ylliv . dhe'n nev dhe'm Tas,
may dehwelliv . arta dhe'm gwlas			[tewhyllyf]
dhe gows worthis.				880

Mar. Mag
Cryst, klyw ow lev . lavar an  eur
may teudh a'n nev . arta dhen leur
dhe gows worthyn.
Dha dhyskyblon . yw serrys meur,
ha'n yedhewon . gans nerth pub eur	885
y'ga hyrghynn.

Ortolanus
O Maria . lavar dhedha
pur wir my a . dhe Galile
dell leveris:
ha dres henna . porth kov, lavar,	890
konfort yn ta . dhymmo Pedar
meur yw kerys.

_____________________________________

[hic venit maria ad apostolos et dicit eis in Galilea]

M. Magd.
Lemmyn, a abosteledh,				[abesteleth]
lavarav dhewgh nowodhow:
Ihesu, dasserghys a'n bedh!	895
My a'n gwelas agynsow.
Worto y kewsis ynwedh:
y firis y woliow:
aga gweles o truedh,
dhe'n bys kynth yns eliow.	900				kyns]

Thomas
Taw, ty wreg gans dha hwedhlow,
ha kows gwir dell y'th pysav.
Cryst veu ledhys garow
y vos byw my ny grysav.
Na wast namoy lavarow,		905
rag gowegneth ny garav.
Agan Arloedh yw marow;
ellas, gwir y lavarav.

M. Mag.
Gwir  a gowsav vy, Thomas,
ha my a'n prev kyn' keskar.		910
Agynsow my a'n gwelas -
an Arloedh na'n jeves par -
ha genev y tannvonas
y teu dhywgh pan na vowgh war,	[pare neugh]{NS pan na veugh}
kepar dell ambosas.				915
Ny henwys saw Pedar.

Thomas
Taw, ha na gows, ty venyn!
My a'th pys skornya genen
lemmyn na wra:
stout awos Kastell Maudlen		920
mar kwredh, my a derr dha benn
dhis a-wartha.

M. Magd.
Awos own my ny dawav:
my a'n prev gwir a gowsav
kyns es dibarth.				925
Kepar dell yw Myghtern nev,
gans an Tas Dyw yma ev
a-dheghowbarth.

Petrus
A Ihesu Cryst, gwynn ow bys
klywes y vones sevys			930
yn-mes a'n bedh;
rag my a woer fest yn ta
y vos Mab dhe Varia
ha Dyw ynwedh.

Thomas
Peder, taw ha gas dha flows,		935
rag euveredh yw dha gows
ev dhe sevel;
bydh ny yll awos an bys
denvydh bones dasserghys
wosa merwel.					940

Jacobus Major
A, gyll, Thomas, fest yn ta:
Mab Dyw dasserghi a wra
pan vynno;						[pan y vynno]
rag Ihesu Mab Maria -
ev a wrug nev ha'n bys ma -		945
travydh nag o.

Thomas
A Iamys, dhis ny dal mann:
den a vo marow, sertan
ny dhasvyw nes.
Euveredh fol yw na'n gas			950
lemmyn mos dhe dherivas
tra na wra les.

Johannes
A Thomas, ass os'a fol!
Henn yw agan kryjyans oll:
Ihesu Cryst wosa merwel			955
y vones gorrys y'n pri;
wosa henna dasserghi
dhe benn tri dydh ha sevel.

Thomas
O Iowan, na gows a-dreus,
rag ahanas marth a'm beus		960
ty dhe leverel folneth.
Cryst a veu dre alarow
y'n growsprenn gwrys pur varow.					{fem.?}
War neb a'n gwrug ow mollath!

Barthol.
Thomas, krys dhymm kyn ov loes!	965
ny'n jevia den galloes
dhe'n mernans y worra ev.
Ragon y fynnas merwel
ha mos y'n bedh ha sevel,
rag dri pub Kristyon dhe'n nev.	970

Thomas
Bertyl, ass os'a mus
ha gokki dres oll an dus,
po ytho fol!
Dyw a allsa heb merwel
gul dhe bub den oll selwel		975
dres an bys oll.

Matheus
Henn yw gwir: ev a allsa
pub tra y dhiswul arta,
moy es na ve;		{NS so that greater ease there could not be}
saw byttegyns ragon ni			980
Cryst a vynnas mos yn pri
ha dasvywa.

Thomas
Ha'ss os jy gokki Mathew!				[h'essoge]
Maras os fur ty a dew
hag a omdenn!					985
Ny vyw dre veur lavarow
neb a welis, o marow
war an growsprenn.								{fem.?}

Philippus
Ellas dha vos mar wokki
kammenn na vynnydh krysi			990
Penn vyghternedh,
hag ev ow kows dhyn ni
wosa merwel y sevi					{sevi - impf indic}
yn-mes a'n bedh.

Thomas
Taw, syns dha vin, ty Phelip,		995
rag pur wir ty a gammdyb
warnodho ev.
Cryst o brew y eseli
ha war y gorf mil woli,
ellas, ny sev.					1000

Iacobus Major
A, na lavar yndella - 
Ihesu an Arloedh gwella
na yll sevel,
rag pur wir dasserghys yw.
Bos y servont nag os gwiw		1005
da yth hevel.

Thomas
A, ty Iacob, byw a pe,
y servont my a via
fest yn lowen;
saw ev ny vyw - gas dha son ! -	1010
an dreyn bys y'n ympynnyon
eth yn y benn.

Symon
Kynth eth an dreyn yn y benn,					[kynseth]
dre'n golonn y'n tenewen
gwelys an guv,					1015
byttegyns res yw krysi
Ihesu Cryst dhe dhasserghi
dell yw gwir Dhyw.

Thomas
A Symon, na gows unn ger,
na bydh na vydh yn ahwer!		1020
Ny sevis nes;
saw yndella mara pe,
warbarth oll ni a via
marthys attes.

Iuda
Sur, Thomas, yndella yw:			1025			[syr]{NS sur}
ev re dhassorghas hedhyw
yn-mes a'n bedh;
rag na wrella dasserghi,
nevra ny'gan bia ni
joy heb dhiwedh.				1030			[hep thyweth]

Thomas
A Iude, Iude, gas dha grys:
y golonn skwerdys a-les
my a welas!
Awos a gowsso denvydh
an keth korf na gordhiwedh		1035
ny dhassorghas.

Andreas
Taw, Thomas, ha na gows ger:
pur wir agan Arloedh ker
dasserghys yw.
Yn sur, re re dhiskryssys,		1040
rag Maria a gewsis
worto hedhyw.

Thomas
Ass o'ta gokki, Androw,
an voren re gewsis gow,
na breder ken!					1045
nevra ev dhe dhasserghi
my ni vynnav y grysi
byw hedra ven.

Mar. Mag.
Ny leveris unn ger gow,
rag dhymm oll y woliow			1050
a dhiskwedhas,
ha dhe henna my a vynn
doen dustuni pub termyn
bos gwir an kas.

[hic descendant thomas et maria magd.]

Thomas
Awos lavarow trufel				1055			{GM trifling}
ny grysav dhis. Ty a fyll
gul dhymm krysi.
Kyn hwrylli flattra mar veur
ahanas travydh ny'm deur,
kynth os bysi.					1060

Maria Magd.
My a lever an gwir dhis:
an el dhyn a leveris -
sur worth an bedh -
y vos yn-bann dasserghys
ha dhe nev golow gyllys			1065
gans meur eledh.

Thomas
Taw, flattores, na gows moy:
ny vynnav dhiso krys
y vos dhe'n nev -
an korf a welis marow -			1070
meur yw ow fienasow
war y lergh ev!

Mar. Magd
Sur Maria Iacobe
ha Maria Salome
dhymm dustuni,					1075
kepar ha my a welas,
dell lavarav dhis an kas
gwra y grysi.

Thomas
Bydh ny yll mos y'm kolonn
an korf, marow dheragon			1080
dhe dhasserghi.
Pan brederav a'y Basshyon
moredh a'm kemmer yn skon,
ragdho, go-vy!

Maria Magd.
Yma marth dhymm ahanas			1085
bos dha golonn mar gales
na'n krysydh ev.
Mar ny wre'ta y grysi
bydh ny dheudh dhe'n joy,
sur, eus yn nev.				1090

Thomas
Taw dhejy lemmyn rag meth!
Gans Ihesu nyns os privedh,
sur, yndella my a grys.
Peghadores es heb gow:
an brassa esa y'n pow			1095
gans pub-oll ty o gelwys.					[gylwys]

Ma. Magd.
My re beu peghadores
a beghas marthys yn fras:
war Ihesu my a grias
ow threspass dhymmo gava,		1100
ha dhymm ev a leveris:
"Dha begh dhis a vydh gevys;					[gyvys]
dre dha fay yth os selwys:					[sylwys]
A, namoy na wra pegha!"

Thomas, yth os pur wokki			1105
drefenn na vynnydh krysi
an Arloedh dhe dasserghi
Dy' Pask vyttin.
Neb na grys ny vydh selwys,
na gans Dyw ny vydh trygys,		1110
ha rag henna my a'th pys
krys a dermyn.

Thomas
Syns dha klapp, na vydh bysi,
rag ny vynnav dhis krysi.
An korf a welys-avy				1115
takkys y'n grows gans kentrow,
gans gu lymm i a'n gwanas
dre an golonn may resas:
dhe'n dor an goes a goedhas
hag a'n gwrug ev skon marow.		1120

Ny yll an korf na bywa
na sevel yn-bann arta
sur, ty venyn.
Nyns eus denvydh a'n bys ma					[a bys-ma]
a wra gu; dhymm y'n tor' ma		1125
krysi nahen.

Mar. Magd.
Thomas, ty yw muskegys
hag yn muskogneth gyllys.
Drog yw genev vy lemmyn.
My a'th kusul a grysi,			1130
ha mar ny wredh, yn tevri
ty a'fydh sur edrek tynn.

Thomas
Genowgh a-ban na'm bydh kres,
dhiworthowgh mynnav mones
a-dro y'n pow.					1135
Nyns owgh lemmyn gokkies,		[gokyes]{CE38 gokÿes}{GM
							gokkyes sing.}{noun pl.?}
yndella Dhyw dhe'm gweres!
Ny garav gow.

tunc Ihc. uenit ad apostolos et dicit [in Galilea januis clausis osculatur eos]

IHC.
Kres Dyw, A abosteledh!
My, Cryst, dhe sevel a'n bedh		1140
krysewgh yn ta;
rag sertan kemmys a'n krys
hag a vo lel besydhys					[vygythys]
selwel a wra.

Petrus
A. Arloedh ker, gwynn ow bys		1145
dha weles yn tasserghys.
Ihesu, kyn hwrug dha nagha
leun dregeredh my a bys,
dell eus Yedhewon pup-prys
omma orth agan bagha.			1150

Ihesu, Arloedh nev ha bys
ha Selwador dhyn keffrys
gav dhymmo vy ow threspass,
rag meur yw ow govijyon:
yma dhymm sur edrek tynn			1155
rag dha nagha jy, lemmyn:
mersi pysav pub termyn
yn sertan a leun golonn.

IHC.
Pedar, gevyans ty a'fydh,
rag dha edrek yw perfeyth		1160
dre'n Spyrys Sans.
Par dell y'th prenis yn ker,
a, fastha jy dha vreder
y'n leun gryjyans.						[luen]{NS len}

Iohannes
A Arloedh, yth ov lowen			1165
ty dhe vynnes dos genen
omma dh'agan lowenhe;
henna my a lever hwath.
Yth esen dre bur hireth
war dha lergh owth omwethhe.		1170

IHC.
Dhiworthowgh my a dhe'm gwlas.
A-dheghowbarth dhe Dhyw Tas
yth esedhav.
Dh'agas fastya yn kryjyans
dhywgh konfort a Spyrys Sans		1175
a dhannvonav.

Iacobus Major
Arloedh, ass yw barthusek!			[varthusek]{cf RD109}
Pan dheuth Ihesu galloesek
dh'agan mires
ha leverel dhyn ni "Kres!",		1180
ass o fast yth o deges
agan daras!
			[hic recedit ihc. ab apostolis]
Ev yw arloedh a alloes
hag a brenas gans y woes
pobel an bys.					1185
Ihesu Cryst dhe dhasserghi,
unn jydh eus ow tos, go-i
kemmys na'n krys.

Matheus
Dhyn kyns ev a leveris
oll anodho dell hwyris			1190
y'n norvys ma:
rag 'gan prena y ferwi					[rag a'n prenna]
hag arta y tasserghi
wosa henna.

Johannes
Bydh ny gewsi ken es wir,		1195		[wyr]{NS wyr. gwir?}
neb a formyas mor ha tir
hag oll pup-tra;
ynwedh oll rag agan les
y feu genys a Wyrghes
ker Maria.					1200

iacobus Minor
Ihesu, assa yllyn ni
lemmyn kemmeres meur joy
godhvos dhe wir.
Cryst, a'gan prenas yn tynn,
ev dhe dhos dhe gows worthyn		1205
dh'agan desir!

Symon
Lemmyn leveres Thomas		[leuerys. B leueryns]{sing. imper.?
						 or leveris pret?}{NS leverens}
an Arloedh na dhassorghas:
prov ni a wra				[prof ny wra]{NS prof ny a wra}
warbath oll dell y'n gwelsyn		1210
dheragon ow kows worthyn
Mab Maria.

Iudas
Dhe'n tybyans hwath ev ny grys
bos Ihesu Cryst dasserghys
dre y veur ras:				1215
yma dout dhymm pur dhevri
mar's ev a'n krys, nag usi
a-berth yn fas.	{NS 'in his presence'}{N within the faith}

Andreas
Dhe grysi Thomas a dheu,
rag gans ow Arloedh y feu		1220
kyns lemmyn marthys kerys;
ha kemmys a'n gortthyo ev
gans meur joy y teu dhe'n nev
dre y dhader oberys

Philippus
My a lever dhy'hwyhwi			1225			[thywhy why]
oll warbarth doen dustuni
bos Cryst a'n bedh dasserghys.
Ni a'n gorthyp sertan ev,
y feu genen Arloedh nev
ha worthyn oll a gewsis.			1230

_________________________________

		[cleophas et socius ambulant in platea]

Cleophas
A goweth, my re glywas
tus ow kows meur a varth bras						[barth]
y'n jydh hedhyw:
Cryst a veu y'n grows gorrys,
yn-mes a'n bedh dasserghys		1235
sertan yth yw.

Socius
Heb dout, mars yw gwir henna
my a vynn mos alemma
pur dhistowgh dhi,
rag Dyw yw ha den ynwedh.		1240
Doen agan offryn dhe'n bedh
yn fen gwren ni.

Cleophas
Re'm lowta, deun a-dhistowgh!
Nammna veu ow holonn trogh
pan welis gorra an gu			1245
y'n golonn dre'n tenewen,
ha'n gurun spern war y benn,
rag ev o pur wir mab Dyw.

Socius
Hwath yma meur a loskvann
yn ow holonn ow honan			1250
oll ragdho ev:
awos travydh nyns res
mos dhe worra dhe'n mernans
Mab Dyw a'n nev.

IHC.
Bos tryst, dhy'hwi pandr'a hwer,	1255
ha, poenvosek agas cher,
mayth owgh serrys,
nag eus joy y'gas kolonn;
lemmyn dar neb merthusyon
eus hwarvedhys?				1260

Cleophas
				tu peregrinus es
A nyns os'a pryerin?
Euveredh yw dhis govynn
pyth yw an marth a hwarva
a unn profoes beniges -
y'n grows ha'y dhiwvregh a-les,	1265			[ha thyw vregh]
skwerdys y dreys ha'y dhiwla.

Socius
Hag ena dre alarow
wosa y vos gwrys marow,
tus y'n bedh a'n ynkleudhyas;
rakhenna mos a wren dhi,			1270
dell yw leverys dhyn ni
lemmyn ev re dhassorghas.

IHC.
Ass owgh gokki ha felyon
ha tewl yn agas kolonn
rag fowt krysi!				1275
Res o dhe Cryst mos y'n bedh,
ha dhe benn tri dydh ynwedh			[try deyth]
sur dasserghi.

Cleophas
Dasserghi sur ev a wrug,
ha meur a baynys re dhug			1280
war y gorf ker;
y hwelsyn y vertherya
hag y'n growsprenn y skwardya,					{fem.?}
drog agan cher.

IHC.
Re'gas bo kres ha meur joy!		1285
Pyth yw tewlys genowgh hwi
bos erbynn nos?
Ab korf a hwilowgh, devri,
ganso yth ewgh yredi
sur yn y glos.					1290

Socius
Kepar dell eson ynwedh
keffrys yn keudh yn moredh				{NS ha moreth}
ragdho, heb frows,						[fravs]
ny jujyn mones neppell,
lemmyn bys yn unn kastell		1295
henwys Emmavs.

IHC.
Lemmyn my a grys yn ta
y fynnav vy mos pella
esowgh haneth:
saw byttegyns krysewgh hwi		1300
an korf na dhe dhasserghi
kynth yw aneth.							[kyns yv aneth]

Cleophas
Tryg genen, a goweth ker,
rag nammnag yw gorthugher
ha diwedhes.					1305
Yma dhymmo, koweth da,
meur a joy sur y'n tor' ma
a'th terivas.
			[hic paratur panis]

IHC.
Ytho genowgh my a dryg.
Y'gas bydh joy na dhifyk,		1310
dhywgh lavara'.
Esedhewgh a dermyn berr:
a-dheragowgh my a derr
torth a vara.
			[ostendit eis vulnera]

Socius
A Arloedh, penn eliow,			1315
my a wel dha woliow
warbarth a-les.
			[hic transiet Jhc de cleophas et socius]
kettell derrsys an bara
aswonnis Cryst a gara'
mar dha dell res.				1320

	nonne cor nostrum ardens erat nobis in uia
Cleophas
A nyns esa ynnon ni
agan kolonn ow leski
a Ihesu Mab Maria,
pan wrug an bara terri
ha'n Skryptor y igeri,			1325
literas nobis in via?

Socius
Esa, dour, ha poenvos bras.
Hware y'gan lowenhas
kettell dheuth er agan pynn.
Ny'gan bo hwans gwariow			1330
a-les oll y woliow
a-dheragon pan welsyn.

Cleophas 
Ni a yll bos lowenek
gweles Ihesu galloesek,
Arloedh a ras.					1335
Ev yw sur leun a versi.
Neb a wrello y pysi
ny fyll a ras.							[gras]

Socius
My a vynn leverel oll
y'n pow, sur, dhe bub den oll		1340
fatell wrussyn ni kewsel
orth an Arloedh ker Ihesu,
ha metya orto hedhyw
y'n fordh sertan diogel.

	[cleophas et socius transeunt versus apostolos]

________________________

tunc thomas ueniet ad apostolos et dicit petrus

Petrus
Thomas, lemmyn gwayt krysi		1345
an Arloedh dhe dhasserghi,
rag omma y feu genen;
ha kekemmys na'n krysso,
go-ev termyn a dheffo
devones a vrys benyn!			1350

Thomas
A, Pedar, ty a'n naghas
rag bos y bayn mar ahas -
dhis ny grysav:
ha, my a'th pys, gas dha wow;
na hwila plontya hwedhlow,		1355
dell y'th pysav.

Iohannes
Pur wir, gow ny lever ev.
Ihesu Cryst, Mab Dyw a'n nev
a dheuth y'n chi,
ha'n darasow oll deges.			1360
Hwath y lavar a veu "Kres
oll dhy'hwyhwi!"

Thomas
Iohan, nyns os lemmyn flogh!
Nammnag yw ow holonn trogh
rag agas kows.					1365
Ihesu agan Arloedh ni,
ellas, ny yll dasserghi,
sur, war neb 'wos.

Iacobus Major
Thomas, na vydh diskryjyk;
pys gans kolonn diwysek			1370
war Cryst a'n nev.
A'n bedh sur ev a sevis,
rag hedhyw ni a gewsis
oll orto ev.

Thomas
Iamys, dhymm na wra dughan		1375
rag keudh lowr eus y'm kolonn,
mayth yw pur glav,
ha hwath meur ow galarow,
bones ow Arloedh marow
ha na'n gwelav.				1380

Matheus
Hedhyw a trykkes yn tre,
dheragos ty a'n gwelsa,
byw, yn poynt da.
An gwiryonedh kyn klywydh,
awos travydh ny'n krysydh.		1385
Marth yw henna.

Thomas
A, Synta Mari! Mathew,
mara kolydh, ty a dew
gans dha hwedhlow.
Gul ges ahanav a wredh:			1390
marth yw genev na'th eus meth
ow kewsel gow.

Philippus
Thomas, gow ev ny gewsis,
saw dhiso y leveris
kepar dell yw:					1395
Cryst, yw penn gour ha benyn,
y'n chi ma y feu genen
pur wir hedhyw.

Thomas
A Phylip, genowgh ny veu!
Mar ny vydh an hwedhlow du		1400
yn agas mysk,
dre bur anger ha dughan
my a woer lowr nebonan
sur my a wysk.

Iacobus Minor
Thomas, serri dhis ny dal:		1405
Cryst, Arloedh mersiabyl
dassorghas sur.						{NB 'a' not used}
Ahanas marth gene':
mara kellydh dha ena
nyns os den fur.				1410

Thomas
Ow bos serrys nyns yw marth
agas bones oll warbarth
porres worth ow dughanhe.
Dughan a'gas lavarow
ha hireth bos Cryst marow		1415
pur wir a yll ow gwethhe.				[guethe]

Bartholo.
Warlergh Cryst maras os trist,
lemmyn pur lowenek fest
bos ty a yll:
krys ev dhe sevel a'n bedh,		1420
ha lowena heb diwedh
dhiso ny fyll.

Thomas
Fatell allav vy krysi
korf Ihesu dhe dhasserghi
a welis vy marow?				1425
An ladron a'n dialas
dre lies torment ahas
ha dre meur a alarow.

Symon
A-ban na dal dha geski,
dout tan ifarn dhe'th leski		1430
bos diskryjyk:
ha - maga feur dhrog devri -
mones dhe hepkorr an joy
bydh na dhifyk.

Thomas
A Symon, my ny'm beus dout		1435
dha lavarow kynth yns stout
ny dalons mann.
Ihesu dhe verwel mar skon
dre bur hireth ow holonn
marth yw na rann.				1440

Iuda
A, krys dhyn, neb a'n gwelas:
yn fyw, a-ban dhassorghas,
y feu genen.
Meur fest y'gan lowenhas.
Dhodho ny dhialhwedhas			1445
gour ha benyn.

Thomas
Ken es gwir a leverydh.
Iude, mara'm ewn-gerydh,
my a'th pys, dhymmo gas kres.
Tarosvann a dheu devri,			1450
war dus 'vas pan ons yn chi
ha'ga darasow deges.

Andreas
Thomas, ty yw, my a grys,
an gokkia den y'n bys,
ha henn yw drog.				1455			[henna]
Dout, mar ny vynnydh krysi,
bos yn ifarn ow leski,
yn tan, yn mog.

Thomas
Andrev, meur yw dha dhesir
an dra ma na yll bos gwir		1460
gul dhymm krysi:
y vos yn-bann dasserghys
ha dhe'n bys arta trelys.
Ass os gokki!
				[hic descendit thomas]

Cleophas
A Thomas, nyns yw gokki:			1465
yth esos ow muskegi
yn-mes a fordh.
Ty a allsa, sur, krysi
dhe'n Abosteledh. Devri
galsos pur worth.				1470

Socius
Mos a wren ni dhe'n kastell
Emavs gelwys, diogel
lavarav dhis,
har war fordh ni a gavas
Ihesu, yw Arloedh a ras.			1475
Lemmyn dhyn krys!

Thomas
A! dres pow, sur, palmoryon	[adres]{N 'around'}{NS A! dres}
i a vydh meur wowogyon						[gowygyon]
hag a lever dhe dus gow.
Nyns a y'm kolonn hedhyw			1480
hwi dhe gewsel orth Ihesu
ow Arloedh hweg karadow.

Cleophas
An Scryptor dhyn igoras
pur wir, a dhalleth Moyses
ha lies profoes arall.			1485
My a woer y vones ev
Arloedh an bys ma ha nev;
kows ganso genen o mall.

Socius
An Arloedh Ihesu gwella,
a-dheragon torth-vara			1490
ev a dorras;
a-rag agan lagasow
a-les oll y woliow
ni a welas.

Thomas
Tewewgh, rag meth, dew adla;		1495
omdhiskwedhas ny vynna
dhe blosyon avellowgh hwi!
A, re'n Arloedh Dyw a ras,
yma dhymmo gogrys bras						[gorgys]
ahanowgh yn pur dhevri.			1500

Cleophas
Na gemmer hemma gogrys,						[gorgys]
rag an Arloedh a gewsis
hedhyw worthyn yn jydh splann.
Krys y vones dasserghys;
ha mar ny wredh, ty selwys		1505
nevra ny vydhydh, sertan.

Thomas
Nyns yw krysi dhe veggars				[nynsyv]{NS Nyns us}
hag a vo aga dillas
kloutys gans divers pannow. 
Nyns owgh lemmyn gowogyon,		1510
ow mos dres pow: flattoryon
ow leverel anethow.

Socius
Galsos lemmyn pur wokki,
rag na vynnydh dhyn krysi,
A fol Thomas.					1515
Galsos meur yn diskryjyans:
ny'm beus a'th lavarow hwans
aga klywes.

Cleophas
Thomas, ty yw diskryjyk,
pur wir, ha meur anfeusik:		1520
ty a yll bos keudhesi
na grys y vos dasserghys.
Yma dhis kolonn gales:
na le es ty dhe vynnes
gasa dhe-ves an er bras,			1525
kyn ny yllydh bos selwys.

Thomas
Ellas, ny woen pandr'a wrav!
Ow Arloedh rag na'n gwelav
nevra ny vynnav krysi,
kyn ben vydh mar meur dughan,		1530		[ben]{NS kyn y'm be}
erna hynttliv y golonn					[hyndlyf[{< handla}
gans ow leuv dre y woli.

tunc ihesu veniet ad apostolos et dicit

IHC.
A abosteledh, dhywgh kres!				[abesteleth]
Lemmyn an daras deges
fast warnowgh hwi sur kynth o,	1535			[kyn o]
my re dheuth dh'agas mires:
				[januis clausis osculatur eos]
y gryjyans pub oll gwithes,				{3 sing. imper!}
pypynag oll a hwarvo.

A Thomas, doro dha leuv
y'n woli gwenys may feuv			1540
dre an golonn,
hag y'n treys hag y'n dhiwla:
krys yn tynn my dhe brena
an Gristonyon.

Thomas
A Arloedh, kemmer pita!			1545
Dyw mersi yn cherita
gonn lowr ty yw.
My a'th pys dhymm a ava.
Ny grysyn ty dhe vywa
hwath bys hedhyw.				1550

IHC.
Thomas, rag ty dhe weles
oll ow goliow a-les,
yn dha golonn ty a grys:
dhe gekemmys na'm gwello
hag yn perfeyth a'n krysso		1555
ow len vennath my a bys.

Thomas
Arloedh, bennigys re bi!
Kepar dell os leun a ras,
parys prest yw dha versi
dhe'th servont, sur, yn pub plas.	1560
Bydh ny'n jevydh fowt a joy
neb a yll gweles dha fas.
Pan ello ow horf y'n pri
gwith vy rag an jowl, drogwas.

A Dhyw, assa veuv gokki			1565
pan na vynnen vy krysi
a'n bedh y vos dasserghys,
ha my gwarnys gans lies!
Yn krev bras my re beghas:
Arloedh, gevyans dhiworthis!		1570

IHC.
Lemmyn, ow abosteledh,
sevewgh yn agas kryjyans:
a-ban ov sevys a'n bedh
godhvedhewgh y'th bydh selwyans
ha pub Kristyon oll ynwedh		1575
a vynno pysi gevyans.
Y's kerghav gans ow eledh
dre vertu an Spyrys Sans.

Ow bennath genowgh re bo!
My a vynn mones dhe'm gwlas,		1580
esedha, dell res dhymmo,
yn nev a-dheghow dhe'm tas.
Dhe'n Gristonyon oll a-dro
yntredha gasav ow ras,
yn ow gwlaskor may's teffo		1585		[may teffo]{NS 's}
bywnans nevra, joy heb kas.

et sic finitur resurreccio domin< handla}
gans ow leuv dre y woli.

tunc ihesu veniet ad apostolos et dicit

IHC.
A abosteledh, dhywgh kres!				[abesteleth]
Lemmyn an daras deges
fast warnowgh hwi sur kynth o,	1535			[kyn o]
my re dheuth dh'agas mires:
				[januis clausis osculatur eos]
y gryjyans pub oll gwithes,				{3 sing. imper!}
pypynag oll a hwarvo.

A Thomas, doro dha leuv
y'n woli gwenys may feuv			1540
dre an golonn,
hag y'n treys hag y'n dhiwla:
krys yn tynn my dhe brena
an Gristonyon.

Thomas
A Arloedh, kemmer pita!			1545
Dyw mersi yn cherita
gonn lowr ty yw.
My a'th pys dhymm a ava.
Ny grysyn ty dhe vywa
hwath bys hedhyw.				1550

IHC.
Thomas, rag ty dhe weles
oll ow goliow a-les,
yn dha golonn ty a grys:
dhe gekemmys na'm gwello
hag yn perfeyth a'n krysso		1555
ow len vennath my a bys.

Thomas
Arloedh, bennigys re bi!
Kepar dell os leun a ras,
parys prest yw dha versi
dhe'th servont, sur, yn pub plas.	1560
Bydh ny'n jevydh fowt a joy
neb a yll gweles dha fas.
Pan ello ow horf y'n pri
gwith vy rag an jowl, drogwas.

A Dhyw, assa veuv gokki			1565
pan na vynnen vy krysi
a'n bedh y vos dasserghys,
ha my gwarnys gans lies!
Yn krev bras my re beghas:
Arloedh, gevyans dhiworthis!		1570

IHC.
Lemmyn, ow abosteledh,
sevewgh yn agas kryjyans:
a-ban ov sevys a'n bedh
godhvedhewgh y'th bydh selwyans
ha pub Kristyon oll ynwedh		1575
a vynno pysi gevyans.
Y's kerghav gans ow eledh
dre vertu an Spyrys Sans.

Ow bennath genowgh re bo!
My a vynn mones dhe'm gwlas,		1580
esedha, dell res dhymmo,
yn nev a-dheghow dhe'm tas.
Dhe'n Gristonyon oll a-dro
yntredha gasav ow ras,
yn ow gwlaskor may's teffo		1585		[may teffo]{NS 's}
bywnans nevra, joy heb kas.

et sic finitur resurreccio domini

_____________________________

					[hic ludit teberius Cesar]
et incipit morte pilati et dicit tiberius cesar

Tyberius Cesar
Heb par ov dres tus an bys,
saw bones meur ow thristyns	[thrystynys]{NS thrystys}{GM -yns}
ow bones klav.
Pyth yw gwella dhe vos gwres?		1590
Mar ny allav bos yeghhes						[yagheys]
ny wonn pyth 'wrav.

Consultor
Arloedh, ow kusul yw sad:
dannvenewgh hwi dhe Piladt
gans messejer					1595
may tannvono dhywgh yn skon
Cryst Myghtern an Yedhewon
kettoth ha'n ger,
ha henna saw a'gas gwra
a bub kleves y'n bys ma,			1600
dell yw Dhyw pur.
Ev yw Arloedh nev ha nor:
ganso ty a vydh sawyes					[sauwyys]
pur wir yn sur.

Imperator
Ow bennath dhis, konseler!		1605
Lygth-of-fout, ow messejer,
ow servont da,
res yw dhis mones negys
dhymmo vy a-dhesempis
pols alemma.					1610

Nuncius
Lord Tibery, by my houd
awotta vy, Lygth of foud,
dhywgh devedhys.						[dynythys]
Ahanav pandr'a vynni
lavar dhymmo vy devri,			1615
a-dhesempis

Imperator
Ke bys yn Pilat yn skon:
Cryst, myghtern an Yedhewon,
yw Dyw heb par,
pys e ma'n dannvonno,			1620
dhiworthiv gras na'n jeffo,
dhodho lavar.

NUncius
A Arloedh ker . sur heb danjer
gwrav dha negys:
ny strechyav pella . Genes farwel,	1625
lavarav dhis.

[ad pilatum dicit]
Syrra Pilat, lowena dhis!
genev yth os dynnerghys
gans Cesar an Emperour.
Dhodho gwayt may tannvenni		1630
Cryst , bys yn daras y ji,
dres pub medhyk dell yw flour.

Pilatus
Messejer, my a'th pys, ke
a-berth y'n pow dhe wandra
unn pols byghan,				1635
rag maras usi y'n wlas
my a vynn mos dhe vires
sur ow honan.

et tunc nuncius et iet et spaciabit in platea parumper et ei obuiabit uernona

Vernona
Den yonk hweg gwandra a wredh,
my a'th pys piw a hwilydh		1640
dhymmo lavar.

Nuncius
Pandra yw henna dhiso?
Gwellhe ny yllydh dhymmo,
pur wir heb mar.

An emperour re'w dannvonas		1645		[re'u]{NSre'm}
a hwilas y'n pow gweres:
dhodho yma kleves bras.
Ny gyv medhyk a'n sawya.
Ple'ma Ihesu, dha bysi
a leverel dhymmo vy;			1650
ev an sawsa yn tevri
a bub dises y'n bys ma.

Vernona
Ihesu a hwilydh, devri
marow yw; gallas y'n pri,
neb o agan Arloedh ni,			1655
ha Pylat a'n dialas;
saw an korf na, byw a pe,
an Emperour ev sawsa			{NS an Emprour ev a sawsa}
maga teg bythkweyth dell veu,
kyn feu y gleves mar vras.		1660

Nuncius
Ellas, vydh pan dheuth a-dre!
An keth korf na byw a pe,
ow arloedh a via saw.
Rag bos ow arloedh mar glav,
A Dhyw ple tov na ple yth av		1665
ny wonn ple towlav ow faw.

Vernona
My, onan a'y venynes,
hag a dhe'n emp'rour genes,
ha sur yn y Hanow ev
medhygieth a vydh gwrys			1670
may fo yagh a bub kleves,
mar krys y vos Dyw a'n nev.

Nuncius
Lowen henna my a vynn,
ha dhe'm arloedh fistenyn.
Mara kyll bones yaghhes			1675
ty a'fydh dha livreson
hag an owr dha werison: 
nevra dha vodh a vydh gwrys.

______________________________

Syrra Arloedh, bedhewgh attes!
An keth profoes a hwiles			1680		[whylyes]{impf 2S}
gwrys yw marow,
saw benyn genev yma
dredho dha sawya a wra
a'th galarow.

Imperator
Messejer, ny dhybrav boes		1685
bones marow an profoes
a allsa sur ow yaghhe.
A venyn, pandr'a gewsydh?
Lavar dhymm mara kyllydh
yn neb poynt ow lowenhe.			1690

Vernona
Krys yn Cryst, dell y'th koskav;
form a'y fas a dhiskwedhav,
dhymm dell y'n ros yn lien;
ha mar skon dell y'n gwylli
ev a'th saw, heb ken eli			1695
oll a'th kleves yn tien.

Imperator
Py hanow os, benyn vas?
Ty a yll kavoes meur ras
dha lavarow mars yns gwir,
ha ty a vydh rewardys,			1700
hag arloedhes a vydh gwrys
yn sertan war veur a dir.

Vernona
Ow hanow yw Vernona:
Fas Ihesu genev yma
yn hevelep gwrys a'y hwys.		1705
ha kekemmys a'n gwello
hag ynno ev a grysso
bos yaghhes dhodho yw res.

Yn Cryst res yw dhis krysi,
y vos ev Arloedh dhyn ni			1710
ha selwyans dhe dus an bys,
ha sawys sur ty a vydh
a'th kleves mara mynnydh:
a leun golonn ty a'n pys.

Imperator
My a'n pys a leun golonn			1715
yeghes dhymmo a dhannvon.
Kepar dell os Dyw gwiryon
ha meur dha ras -
nyns eus Arloedh war an bys
saw ty, pur wir my a grys -		1720
gwra gweres dhymm a verr spys,
dell os Selwyas.

Imperator
Diskwedh e dhymm, my a'th pys:
bos tra a'n par na gwelys
yw dhymmo vy meur a varth.		1725			[barth]
Deus nes dhymm, dell y'm kyrri,
rag kewsel moy yn tevri
worthis jy kyns es diberth.

Vernona
Mir orto, hag a verr spys
a'th trog ty a vydh yaghhes		1730
pur gwykk ha skav.					[schaf]{NS skon}
Krys y vones Dyw a'n nev
ha Selwador pub enev
dhis lavarav.

tunc demonstrabit ei sudarium et ipse genuflectit dicens

Imperator
A Ihesu, leun a bita,			1735
dhe'th fas ker mynnav amma:
				[osculatur sudarium]
trest a'm beus
ty dhe'm sawya
oll a'm kleves.
A Arloedh Crist nev ha bys,
gordhyans dhiso jy pup-prys:		1740
				[sanatur a lepra]
lemmyn yth ov vy yaghhes
a bub dises!

Arloedh, bennigys re bi!
Neb o agan Arloedh ni
gwrys yw marow,				1745< handla}
gans ow leuv dre y woli.

tunc ihesu veniet ad apostolos et dicit

IHC.
A abosteledh, dhywgh kres!				[abesteleth]
Lemmyn an daras deges
fast warnowgh hwi sur kynth o,	1535			[kyn o]
my re dheuth dh'agas mires:
				[januis clausis osculatur eos]
y gryjyans pub oll gwithes,				{3 sing. imper!}
pypynag oll a hwarvo.

A Thomas, doro dha leuv
y'n woli gwenys may feuv			1540
dre an golonn,
hag y'n treys hag y'n dhiwla:
krys yn tynn my dhe brena
an Gristonyon.

Thomas
A Arloedh, kemmer pita!			1545
Dyw mersi yn cherita
gonn lowr ty yw.
My a'th pys dhymm a ava.
Ny grysyn ty dhe vywa
hwath bys hedhyw.				1550

IHC.
Thomas, rag ty dhe weles
oll ow goliow a-les,
yn dha golonn ty a grys:
dhe gekemmys na'm gwello
hag yn perfeyth a'n krysso		1555
ow len vennath my a bys.

Thomas
Arloedh, bennigys re bi!
Kepar dell os leun a ras,
parys prest yw dha versi
dhe'th servont, sur, yn pub plas.	1560
Bydh ny'n jevydh fowt a joy
neb a yll gweles dha fas.
Pan ello ow horf y'n pri
gwith vy rag an jowl, drogwas.

A Dhyw, assa veuv gokki			1565
pan na vynnen vy krysi
a'n bedh y vos dasserghys,
ha my gwarnys gans lies!
Yn krev bras my re beghas:
Arloedh, gevyans dhiworthis!		1570

IHC.
Lemmyn, ow abosteledh,
sevewgh yn agas kryjyans:
a-ban ov sevys a'n bedh
godhvedhewgh y'th bydh selwyans
ha pub Kristyon oll ynwedh		1575
a vynno pysi gevyans.
Y's kerghav gans ow eledh
dre vertu an Spyrys Sans.

Ow bennath genowgh re bo!
My a vynn mones dhe'm gwlas,		1580
esedha, dell res dhymmo,
yn nev a-dheghow dhe'm tas.
Dhe'n Gristonyon oll a-dro
yntredha gasav ow ras,
yn ow gwlaskor may's teffo		1585		[may teffo]{NS 's}
bywnans nevra, joy heb kas.

et sic finitur resurreccio domini

_____________________________

					[hic ludit teberius Cesar]
et incipit morte pilati et dicit tiberius cesar

Tyberius Cesar
Heb par ov dres tus an bys,
saw bones meur ow thristyns	[thrystynys]{NS thrystys}{GM -yns}
ow bones klav.
Pyth yw gwella dhe vos gwres?		1590
Mar ny allav bos yeghhes						[yagheys]
ny wonn pyth 'wrav.

Consultor
Arloedh, ow kusul yw sad:
dannvenewgh hwi dhe Piladt
gans messejer					1595
may tannvono dhywgh yn skon
Cryst Myghtern an Yedhewon
kettoth ha'n ger,
ha henna saw a'gas gwra
a bub kleves y'n bys ma,			1600
dell yw Dhyw pur.
Ev yw Arloedh nev ha nor:
ganso ty a vydh sawyes					[sauwyys]
pur wir yn sur.

Imperator
Ow bennath dhis, konseler!		1605
Lygth-of-fout, ow messejer,
ow servont da,
res yw dhis mones negys
dhymmo vy a-dhesempis
pols alemma.					1610

Nuncius
Lord Tibery, by my houd
awotta vy, Lygth of foud,
dhywgh devedhys.						[dynythys]
Ahanav pandr'a vynni
lavar dhymmo vy devri,			1615
a-dhesempis

Imperator
Ke bys yn Pilat yn skon:
Cryst, myghtern an Yedhewon,
yw Dyw heb par,
pys e ma'n dannvonno,			1620
dhiworthiv gras na'n jeffo,
dhodho lavar.

NUncius
A Arloedh ker . sur heb danjer
gwrav dha negys:
ny strechyav pella . Genes farwel,	1625
lavarav dhis.

[ad pilatum dicit]
Syrra Pilat, lowena dhis!
genev yth os dynnerghys
gans Cesar an Emperour.
Dhodho gwayt may tannvenni		1630
Cryst , bys yn daras y ji,
dres pub medhyk dell yw flour.

Pilatus
Messejer, my a'th pys, ke
a-berth y'n pow dhe wandra
unn pols byghan,				1635
rag maras usi y'n wlas
my a vynn mos dhe vires
sur ow honan.

et tunc nuncius et iet et spaciabit in platea parumper et ei obuiabit uernona

Vernona
Den yonk hweg gwandra a wredh,
my a'th pys piw a hwilydh		1640
dhymmo lavar.

Nuncius
Pandra yw henna dhiso?
Gwellhe ny yllydh dhymmo,
pur wir heb mar.

An emperour re'w dannvonas		1645		[re'u]{NSre'm}
a hwilas y'n pow gweres:
dhodho yma kleves bras.
Ny gyv medhyk a'n sawya.
Ple'ma Ihesu, dha bysi
a leverel dhymmo vy;			1650
ev an sawsa yn tevri
a bub dises y'n bys ma.

Vernona
Ihesu a hwilydh, devri
marow yw; gallas y'n pri,
neb o agan Arloedh ni,			1655
ha Pylat a'n dialas;
saw an korf na, byw a pe,
an Emperour ev sawsa			{NS an Emprour ev a sawsa}
maga teg bythkweyth dell veu,
kyn feu y gleves mar vras.		1660

Nuncius
Ellas, vydh pan dheuth a-dre!
An keth korf na byw a pe,
ow arloedh a via saw.
Rag bos ow arloedh mar glav,
A Dhyw ple tov na ple yth av		1665
ny wonn ple towlav ow faw.

Vernona
My, onan a'y venynes,
hag a dhe'n emp'rour genes,
ha sur yn y Hanow ev
medhygieth a vydh gwrys			1670
may fo yagh a bub kleves,
mar krys y vos Dyw a'n nev.

Nuncius
Lowen henna my a vynn,
ha dhe'm arloedh fistenyn.
Mara kyll bones yaghhes			1675
ty a'fydh dha livreson
hag an owr dha werison: 
nevra dha vodh a vydh gwrys.

______________________________

Syrra Arloedh, bedhewgh attes!
An keth profoes a hwiles			1680		[whylyes]{impf 2S}
gwrys yw marow,
saw benyn genev yma
dredho dha sawya a wra
a'th galarow.

Imperator
Messejer, ny dhybrav boes		1685
bones marow an profoes
a allsa sur ow yaghhe.
A venyn, pandr'a gewsydh?
Lavar dhymm mara kyllydh
yn neb poynt ow lowenhe.			1690

Vernona
Krys yn Cryst, dell y'th koskav;
form a'y fas a dhiskwedhav,
dhymm dell y'n ros yn lien;
ha mar skon dell y'n gwylli
ev a'th saw, heb ken eli			1695
oll a'th kleves yn tien.

Imperator
Py hanow os, benyn vas?
Ty a yll kavoes meur ras
dha lavarow mars yns gwir,
ha ty a vydh rewardys,			1700
hag arloedhes a vydh gwrys
yn sertan war veur a dir.

Vernona
Ow hanow yw Vernona:
Fas Ihesu genev yma
yn hevelep gwrys a'y hwys.		1705
ha kekemmys a'n gwello
hag ynno ev a grysso
bos yaghhes dhodho yw res.

Yn Cryst res yw dhis krysi,
y vos ev Arloedh dhyn ni			1710
ha selwyans dhe dus an bys,
ha sawys sur ty a vydh
a'th kleves mara mynnydh:
a leun golonn ty a'n pys.

Imperator
My a'n pys a leun golonn			1715
yeghes dhymmo a dhannvon.
Kepar dell os Dyw gwiryon
ha meur dha ras -
nyns eus Arloedh war an bys
saw ty, pur wir my a grys -		1720
gwra gweres dhymm a verr spys,
dell os Selwyas.

Imperator
Diskwedh e dhymm, my a'th pys:
bos tra a'n par na gwelys
yw dhymmo vy meur a varth.		1725			[barth]
Deus nes dhymm, dell y'm kyrri,
rag kewsel moy yn tevri
worthis jy kyns es diberth.

Vernona
Mir orto, hag a verr spys
a'th trog ty a vydh yaghhes		1730
pur gwykk ha skav.					[schaf]{NS skon}
Krys y vones Dyw a'n nev
ha Selwador pub enev
dhis lavarav.

tunc demonstrabit ei sudarium et ipse genuflectit dicens

Imperator
A Ihesu, leun a bita,			1735
dhe'th fas ker mynnav amma:
				[osculatur sudarium]
trest a'm beus
ty dhe'm sawya
oll a'm kleves.
A Arloedh Crist nev ha bys,
gordhyans dhiso jy pup-prys:		1740
				[sanatur a lepra]
lemmyn yth ov vy yaghhes
a bub dises!

Arloedh, bennigys re bi!
Neb o agan Arloedh ni
gwrys yw marow,				1745
nyns us Arloedh dresto ev
naneyl yn nor nag yn nev,
Dyw heb parow!

Vernona
Lemmyn yaghhes a-ban os,
yn ta ty a yll godhvos			1750
nag eus Dyw vydh lemmyn ev.
Pilat, a'n ladhas, heb fall
warnodho telewgh dial,
rag ev o Crist, Myghtern nev.

Imperator
Vernona wheg, my a wra,			1755
rag dredho ev yn poynt da
a bub kleves oll my yw.
Maras usi y'n bys ma
pur wir dhe'n mernans ev a,
hag ev ha kemmys a'n syw.		1760

Tormentorys, dhymmo dhewgh,
py yn sur venjans ha gew						[hageugh]
hwi a'gas bydh kyns dos hav.
Yma dhymmo meur dughan,
ha koedhys war ow holonn:		1765			[cothys]{??}
ny wonn vydh-oll pandr'a wrav.

Is Tortor
Me lord anon her we buth!
Agas klywes o pur euth
kria mar vras
lemmyn orth agan gelwel:			1770
rag own desevsen merwel:
my a grenas.

Imperator
Ewgh, hwilewgh dhymm Pilat.
Godhvedhewgh
ma na vewgh bad:
tus owgh a-brys.				1775
Drewgh e dhymmo, ma'n gwylliv:
marow vydh pan y'n kyffiv,
a-dhesempis.

IIs Tortor
Deun ahanan ha toth da
dhe hwilas an keth gwas na -		1780
ploes kasadow.
Drog dhen a veu sur bythkweyth,
a wul drog ny'n jeva meth
yn y dhydhyow.


IIIs Tortor
Arloedh ker, hag a verr spys		1785
dhywgh hwi ev a vydh kyrghys,
kyn fe mar grev.
My ny sparyav awos tra:
bys omma ni a'n dora:
worthyn ny sev.				1790

___________________________________

IVs tortor
Ty Pilat, dhe'm arloedh deus:
kyn hwylli vydh kows a-dreus
dhyn ni lemmyn,
genen ni sertan ty a,
yn spit dhe vab dha dhama,		1795
a fals jowdyn!

Pilatus
Genowgh hwi mos ny dreynyav:
dhe'm Arloedh lowen yth av,
Tyber Cesar.
Jentyl yw dhe bub huni:			1800
yn ow holonn yn tevri
meur my a'n kar.

Is Tortor
Arloedh, ottomma an gwas,
dell glywsowgh, a dhialas
an profoes. Ihesus dampnyas		1805		{NB omission of 'a'}
dhe vos gorrys y'n growsprenn,					{fem.?}
hag ynni ev a verwis;
war y gorf y hwodhevis
yn sertan meur a baynys
rag sawya linyeth mab-den.		1810

					[descendit Imperator]

Imperator
A Pylat, wolkomm os fest,
rag my a'th kar, dyw yn test!
Pan y'th welav,
dell lavarav, y'n tor' ma
gul drog dhiso ny vynna':		1815
bydh ny garav.

Pilatus
A arloedh, dhy'hwi meur ras.
Worthowgh hwi sur derivas		[sur daryuas]{NS dhe dherivas}
meur my a gar.
War an bys ny'th eus parow:		1820
jentyl os a'th lavarow:
den os heb par.

IIs tortor
Yw dhe henna y fen ni
ow kyrghes an gwas dhy'hwi
sur mar uskis,					1825
ha'y vones gwrys mar attes?
Ty was, deus genen yn-mes
a-dhesempis!
					[tenent eum]

IIIs Tortor
Yn-mes genen ty a dheu,
rag dhiso jy marth yw-a -		1830
lavar dhyn mars os huder -
drog na yll denvydh dhe wul
naneyl dy'gweyth na dhy' Sul:
gorthyp lemmyn heb ahwer.
			[dimittet eum et recedit non procul]

IVs Tortor
My a grys, a lavassen,			1835
skon, war ow breus, y'n latthen,				[latthen]
rag, by my huk,
my a lever dhywgh an kas!
An korf heb par, ren ow thas,
ev re dhiswruk.				1840			{dhiswrúg?}
			[hic tortores absentant se parumper]

Imperator
Out, out, out! Harow, harow!
Mar ny vydh Pilat marow
dhe gyns, ny wonn pyth a wrav.
Ev a'n pren, an kasadow!
Ow holonn rag galarow			1845
yn sertan gallas pur glav.

Pan dheuth yn-rag an plosek
ev a gewsis lowenek:
dhymm gwrug plegya.
Yn y worthyp ny gevyn
fowt vydh oll, yn neb termyn		1850
ken dh'y ladha.

My a grys bones an gwas
pystrier ha huder bras
ny'n jeves koweth y'n wlas		1855
war ow ena.
Lavar dhymmo, Vernona,
pyth yw an gusul wella,
dell y'm kyrri, y'n tor' ma,
skon heb lettya.				1860

Vernona
Kyn teffo y'gas golok
dhodho ny yllowgh gul drog,
sur, my a grys.
Hedra vo yn y gyrghynn
kweth Ihesu eth y'n growsprenn,	1865				{fem.?}
ny vydh diswrys.

Honna yw y bows nessa:
ha hwath gwrewgh y dhri omma
arta dhy'hwi,
ha di'skewgh hi dhiworto:		1870
py ken ny wrewgh drog dhodho
bys vynari.

Imperator
Ow bennath dhis, Vernona!
A-ban yw-a yndella,
my a vynn kavoes an kweth.		1875
Tormentorys, dewgh yn skon,
ma heudhhaho ow holonn,
a'gan gwrians na'n bo meth.

Is Tortor
Arloedh, ottani genowgh!
Dell farsyn yn ta menowgh		1880
yn agas soedh,
lavar dhyn ni bodh dha vrys
ha ni a'n gwra ev uskis,
kepar dell goedh.

Imperator
Hwath, kyrghewgh dhymmo Pilat:	1885
yn y gever dell veuv bad
y feuv toellys,
rag ev yw sertan drogwas.
War ow fay, meur my a'n kas
an plos flerys.				1890

IIs Tortor
My a'n kyrgh dhywgh heb hokya;
mar levesyn y knoukya
oll dhe vrewyon,
y hwren dhodho heb mar;
saw neb a'n gwello a'n kar		1895
yn y golonn.

IIIs tortor
Kyn y'n karra vydh mar veur
awos y ladha ny'm deur;
nevra ny gan ev yn keur
gans y anow.					1900
Ottava lemmyn kevys!
Deus dhe'm arloedh desempis,
ha skon ty a vydh jujys
dhe bayn garow.

Pilatus
Dhodho yth av lowenek,			1905
dell yw arloedh galloesek
ha den ryal,
yn pur wir ha meur a ras;
Emperour war lies gwlas
ev yw, heb fall.				1910

IVs Tortor
Arloedh, worth an gwas mirewgh;
my a grys, pan y'n gwelowgh
dheragowgh hwi,
dhodho ny yllowgh gul drog
hedra vo y'gas golok,			1915
yn pur dhevri.

Imperator
Tormentor's, ens pub dhe-dre,
hag aspiewgh yn pub le
mar kews denvydh er ow fynn.
Lemmyn, Pylat, jevodi,			1920
kavoes an bows na heb gwri
eus y'th kyrghynn my a vynn.

Pilatus
Arloedh, hwi yw a dhegre:
an bows, ha my dh'y gwiska,
yn sur ragowgh hi ny wra,		1925
na'y desirya nyns yw dhis:
nyns yw glan, lemmyn mostys.
An gwiryonedh lavara'.

Ny veu golghys seuladhydh,
bydh nyns yw ragos re'm fydh,		1930
dhe arloedh avelos jy:
dha bysi my a vynnsa
na wrylli y desirya
y'n tor' ma dhiworthiv vy.

Imperator
Pilat, genev nyns yw meth		1935
awos gwiska sur an gweth
a veu yn kyrghynn Ihesu,
rag dhedhi yma dhymm hwans:
y pray the di'sk hi dehwans
heb namoy kows dhymm hedhyw.		1940

Pilatus
Arloedh, lemmyn a's di'skken
dheragowgh noeth y fien:
ny's bia worshyp y'n kas,
ha henna nyns yw enor
rag myghtern nag emperour:		1945
onest ny vydh ow gweles.

Vernona
Arloedh, hwi a ergh dhodho					[why a hergh]
an gweth di'sk hi dhiwortho
heb namoy ger;
rag hedra vewgh ow plegya		1950
dhy'hwi bydh ny's di'sk nevra
yn neb maner.

Imperator
Di'sk an gweth a-dhesempis,
rag na fella ny'fydh spys
awos travydh.					1955
Na hwila dhymm namoy kows:
my a vynn kavoes an bows,
kyn fi mar bith.

Pilatus
Tru, hy di'ski a-ban res,
alemma rag ny'm beus kres,		1960
gonn dhe wir lowr:
ny welav vy y hallen
sawya ow bywnans sertan
mar's dre veur owr.

Imperator
Out warnas, ty harlotwas!		1965
Ihesu ty a dhialas,
ow Arloedh ker.
Hedhewgh dhymmo ow kledha
rag my a hylliv y ladha
kettoth ha'n ger!				1970

Vernona
Arloedh, henna hwi ny wrewgh:
an hakkra mernans hwilewgh
ma'n jeffo ev,
rag an harlot a dhiswruk							{dhiswrúg?}
an keth Mab oll a'gan wrug,		1975
mor, nor ha'n nev.

Ty a wra y worra skon
a-dhesempis yn pryson,
an kasadow,
bys may hallo bos jujys,
ha dre lagha bos dampnys			1980
dhe vos marow.

Imperator
Ytho yn pryson ev a:
hager vernans a'n par na
ev a'n jevydh.					1985
My a orden sur ragdho
kales paynys ma'n jeffo.
Ny'n saw denvydh.

How! Ty jayler, deus yn-rag!
Ha mar ny dheudh, my a'th tag,	1990
hag a verr spys.
Ty ha'th vaw, na strech lemmyn:
res yw gul ow gorhemmynn
a-dhesempis.

Carcerator
Arloedh, otta ni parys!			1995
Pandr'a vynnydh dhe vos gwrys
lavar dhymmo,
ha ni a'n gwra dhis hware,
a-dhesempis heb lettya,
pynag a vo.					2000

Imperator
An keth gwas ma gorrewgh hwi
yn drog-bryson dhe bedri,
golow na wello devri.
Ev yw huder.
An hakkra mernans a vo			2005
my a vynn ord'na dhodho 					[ordyne]
Ihesu a ladhas, neb o
dhyn Selwador.

Garcon
Arloedh, henna my a wra -
a'n gorr y'n pytt isella			2010
yn mysk prives;
par ma'n jeffo meur a bayn,				[a pyn]{NS byn}
gwas jolif yw Whyp-an-tyn				{Hwypp-an-Tin}
a dhesevos.					{NS 'at getting notions'}

Carcerator
Kemmer, towl e yn pryson.		2015
Na spary e, kyn hwrello son;
ev yw penn-koeg.
Na vragy e, rag ev a, sur.
Ny skap, kyn fo vydh mar fur,
na'n jeffo drog.				2020

Garcon
Lemmyn omma ty a dryg
bys pan bottro oll dha gig,
jujys may fi.
Ty a'fydh mernans kales:
yn ta ty a'n dendilas:			2025
gweth os es ki.

Pilatus
Leverewgh, er agas fydh,
dhymmo pan vernans a'm bydh,
eus dhymm ord'nys.
Gonn gwir y fydhav marow:		2030
meur yw ow fienasow:
yth ov keudhys.

Carcerator
An hakkra mernans a vo,
war ow fay, ty a'fedha:
jujys yw dhis.					2035
Y'n bys ma na drest namoy:
kott yw dha dhydhyow dhejy:
nahen na grys.

Pilatus
Worth henna hwath my a with
y'n bys na allo denvydh			2040
gul hager-vernans dhymmo;
rag ow holonn ow honan
gans ow hollan my a wan.
Ogh ellas ha welawo!

_______________________________

Imperator
Vernona, dell y'm kyrri,			2045
my a'th pys may leverri
pan vernans a via gwell
dhe wruthyl dhe'n harlotwas,
ma'n jeffo payn mar ahas					[mar]{NS mur}
ha dre spit ev dhe verwel.		2050

Vernona
Assaya, ow arloedh ker,
govynnewgh orth an jayler
kyns oll pan blit yma-va:
yn gwiryonedh my a grys
keniver payn eus y'n bys			2055
dhodho bydh ny via re.

Imperator
Jayler, thow schal be wel gladt!
Pahan plit yma Pilat
y'n le may 'ma,
ha pan semlant eus ganso?		2060
Lavar oll an gwir dhymmo
fatell 'ma-va.

Carcerator
Arloedh, Pylat yw marow:
dre bayn ha dre alarow
y honan yth omwanas.			2065		[ym-wanas]
Gans y gollan marthys skon
yth omweskis y'n golonn.					[em-wyskys]
Hager vernans a hwilas.

Imperator
Ihesu, bennigys re bi,
dhe'n harlot, pan vynnsys ri		2070
an hakkra mernans y'n bys;
rag hakkra mernans, sertan,
es omladha y honan						[em-lathe]
ny gavsa den, my a grys.					[ny gaffe]

Ty jayler, skon, ty ha'th vaw,	2075
kemmerewgh er an dhew baw  [kymereugh er an]{NS e der an dheubaw}
ha gorrewgh ev y'n dor down,
rag my a grys fest yn ta
lies mab-den y'n bys ma
rag y gorf a'n jevydh own.		2080

Carcerator
Whyp-an-Tyn, kemmer an penn;
er an treys my a'n kildenn
a-berth y'n bedh.

Garcon
Mester, my a wra, re'm gwenn!
venjans re'n jeffo, Amen!		2085
ha drog diwedh.
			et tunc proicietur extra terram
A, mester hweg, by my soul,
war ow fay, hemma yw dyowl
emskemunys!
Yn-mes a'n dor y lammas:			2090
rag pur own my re vrammas,
lavarav dhis.

Carc.
A'n bedh pan dheuth ha lamma,
y fiis yn unn vramma:
own kemmeris,					2095
dell lavarav, penn-broennen,
rag ny allsa sur omwen,
dell o deges.

Garcon
Pur hardh deun dhodho hware:				{NB 'y' omitted}
gorryn ef y'n bedh arta.			2100
Du yw y liw!
My a grys ynno y sev
mars yw a-barth Dyw a nev,
poken dyowl yw.

Carc.
H'a nyns yw ev a-barth Dyw,		2105				{'and if'}
bysi via oll an blu
rag y witha,
dh'y worra a-berth y'n bedh.
Y'n dor gorryn ev, ynwedh,
skon, heb lettya.				2110

et tunc ponent eum in terra et proicietur iterato sursum

Garcon
War ow fay, ev yw dyowl krev!
Yn-dann dor unn toch ny sev:
tebel dhen yw.
Sertan Dyw na Sens ny'n kar.
Deun dhe desta dhe Cesar			2115
skon agan dew.

Carcerator
Syrr Cesar, arloedh ughel,
an gwas bydh ny vynn sevel
yn-dann an dor.

Imperator
My a'n avow diogel,				2120			[me a'n nabow]
yth o-va dyowl, kyns merwel,
a-berth y'n nor.

Garcon
Y'n bedh pan y'n gorrsyn ni
hware y teuth dewlysi
warnan koedhys,				2125
hag a'n tewl ev skon yn-bann,
ha'n dor warnodho a rann,
euth y glywes.

Imperator
A, out, out, out! Pandr'a wrav
orth an jowl mar ny gavav		2130
towl war neb kor?
Mar's Cryst a weres devri,
ev a ladh gans flerynsi
oll ow gwlaskor.

Vernona
Arloedh, yn trog a horn krev		2135
yn dowr Tyber ev a sev,
er y anfeus;
hag alena yn sertan
bynytha ny dheu yn-bann
bys yn Jydh Breus.				2140

Imperator
A Vernona, war ow fydh,
unn gusul da ha perfeyth
dhymm ty a ros.
Tormentor's, com hyder snell!
Nammnag esov ow merwel			2145
orth agas gortos!					{NS a's, to keep metre}

Is Tortor
Arloedh, ow tevos a Spayn,
yth esen yn kres Almayn
orth unn prys li,						[pisly]
yn pur wir, pan veuv gelwys		2150		[gylwys]
lavar dha vodh, my a'th pys,
yn skon dhyn ni.

IIs Tortor
Leverewgh dhyn ni an ken
a'gas beus dhe wul genen.
Nyns on tus wast.				2155
Mars eus keudh war dha golonn,
dha vodh a vydh gwrys yn skon
genen yn hast.

Imperator
Kemmerewgh korf an drogwas
usi ow flerya gans blas			2160
yw milligys:
tewlewgh ev yn trog a horn
yn dowr Tyber yn neb korn
may fo beudhys.

IIIs Tortor
Hware an emskemunys				2165
yn trog horn y fydh tewlys
yn Tyber, yn dowr pur dhown:
y'n eur na ny res dhyn ni,
na den vydh-oll yn tevri,
kavoes nevra namoy own.			2170

IVs Tortor
Korf milligys meur yw-a:
ny vynn an dowr y asa
a-berveth ynno heb wow.
Yma ganso dewlysi.
Tan an jowl meur dh'y leski,		2175				{?}
na dheffo namoy y'n pow!

Is tortor
Awottomma an trog horn!
Tewlewgh hwi agas dewdhorn
war an logel,
ynno an korf milligys:			2180
dhe'n dowr ganso ni res
avel tus fol.

IIs Tortor
Ott an korf yn trog gorrys!
Degewgh e desempis
dhe gorn a'n dowr.				2185
Drog genesik ev a veu:					[drok gen y gyk]
bydh ny sparyav y denna
sur, awos owr.

IIIs Tortor
An jowl re'n dokko dh'y blas!				[plath]
An korf emskemunys hwath			2190
ev yw, pur wir.
Deun ganso dehwans toth bras,
rag y worra y'n dowr glas
yw ow desir.

IVs Tortor
Ke, ty Pilat milligys!			2195
Ena y'n dowr dhe woeles
sertan ty a;
ha genes mollath pub plu,
drefenn fals breusi Mab Dyw,
Mab Maria.					2200

et tunc proicietur corpus in aquam

__________________________________

Viator
Gwell liw dymmo vy may fe,				[guel yw]{NS lyw}
mos dhe wolghi ow diwla
a-dhesempis.
My a vynn, omma y'n dowr,
may fons i gwynn ha glan lowr		2205
a vostedhes.

et lauabit manus et statim morietur

Ellas, pan veu'ma genys!
Ankow sur yw devedhys					[dynythys]
skon dhymmo vy.
Ny'm beus bywa na fella.			2210
An dowr re wrug dhymm henna
yn pur dhevri.

Nuncius
Arloedh, hwilewgh kusul dha:
den dres dowr Tyber nyns a
yn sertan na vo marow.			2215
Diswul lies korf a wra.
Gorrewgh Pilat alena,
awos Ihesu, dhe gen pow.

Imperator
Out, out, out! Pandr'a wra'ma?
Marnas dredhos, Vernona,			2220
ny'm beus gweres.
An korf yw emskemunys.
Ro dhymm kusul desempis,
ma'm bo vy kres.				[may beu vy]{NS ma'm boma}

Vernona
Nevra y'n dowr hedra vo			2225
ny dheu dresto na varwo
gour, gwreg na best.
Ev a veu drog-korf y'n bys.
My a'th kusul desempis,
bydh na vi trist.				2230

Awos kost arghans nag owr
gwrewgh y denna mes a'n dowr.
Gorrewgh ev yn skath dhe'n mor:
hy frena nyns yw bern:
an skath a'n deg dhe ifarn,		2235
my lord y schal be ther for.		{N I will be warrant for it}

Imperator
Ow bennath dhis, Vernona,
ha bennath Mab Maria,
ow Arloedh ker.
Tormentorys! Dewgh dhymm skon,	2240		{NS yn skon (wrong)}
par may hallo ow holonn
gwella ow cher.

A bur harlos, ple fewgh hwi?
Pur euth o klywes an kri
genev, orth agas gelwel.			2245
Yma dhymmo vy dughan
gyllys lemmyn y'm kolonn,
yndella Dyw dhe'm selwel!

Is Tortor
My ny garav strecha pell		[streche]{NS strecha; GM strechya}
naneyl dhy'gweyth na dhy' Sul:	2250		[dhe wyth]
fistenewgh ow leverel
pandr'a res dhyn dhe wuthyl.

Imperator
Res yw dhywgh mones sertan
dhe denna Pilat yn-bann
yn-mes a'n dowr.				2255
Gorrewgh ev yn skath dhe'n mor,
and y schal yf yow ther for
tri milyon owr.
_______________________________

IIs Tortor
Hware ni a'n tenn yn-bann.
Meur venjans ha kales rann		2260
ev a hwilas.
Ihesu Cryst, Myghtern a nev,
ha falslych y'n jujyas ev
gans kamm pur bras.

IIIs Tortor
Yn-bann tennyn ev a'n dowr		2265			[tynnyn]
ha dendilyn agan owr,
a gowetha:
Tewlyn grabel warnodho
sherp, ha dalghenna ynno,
bydh na skappyo.				2270				[schapye]

IVs Tortor
My re tewlis dew rabel:
yn-mes a'n dowr an tebel
gorf a dheu, sur,
kyn fo mar boes avel men.
Halyens pub den oll yn fen!		2275
Bedhewgh hwi fur.

Is Tortor
Re'n kerggho an dhewolow!
Otta an korf kasadow
ow tos yn-bann!
My a lever dhywgh yn skon		2280
tennyn ev yn-bann war donn,
mab an jevan!

IIs Tortor
Vynitha heb na moy lett		{GM vynitha. Why not vynytha, like
						GM's bynytha?}
an korf y'n skath ni a sett,
a-dhesempys.					2285
Gwrewgh y herdhya a-berveth,
gans mollath Dyw ha'n Eledh
ha sens keffrys.

IIIs Tortor
Ottava perfeyth gorrys!
Ewgh, tennewgh a-dhesempis		2290
hy goel yn-bann,
may hallo mos gans an gwyns
ha ganso mollath an sens							[syns]
ha Dyw a-vann.

IVs Tortor
Lemmyn herdhewgh hi dhe-ves!		2295
My a glyw unn hager noys
y'n karn y'n mor; er y bynn
yma dowr ow mos garow -
dhe'm godhvos meur dhewolow
rag y gyrghes ev lemmyn.			2300

Is Tortor
Fistenyn fast dh'agan pow
rag devones dewolow
dhe'n terrosa!
Ymons ow kria heudhik:
deun yn kyrgh rag dout pystik		2305
skon heb lettya!

Lucifer.
Ow dewolow, dewgh genev
warbarth oll, my a'gas pys,
dhe gyrghes, gans y enev,
korf Pylat gans mur a gris.		2310				[greys]
Yn tan hwyflyn ev a sev,			{GM 'roaring, blustering'}
ha paynys nevra a bes,
ha'y gan a vydh "Ogh, go-ev,
dhe'n bys ma pan veu genys!"

Belsebuk
An korf ma milligys yw:			2315
ytho ev a goedh dhyn ni
dhe vos yn dor nyns yw gwiw,
nag yn dowr, nag yn hyli.

Sathanas
Yn dor Tyber ev a veu
yn geler horn gorrys down,		2320
ha mil dhen ev a wrug du
y'n dowr na, rag euth hag own.

Belsebuk
Gorhel vydh ny dremena
an fordh na, na veu beudhys.
Ny dhendilas lowena,			2325
lemmyn yn tan bos kudhys.

Lucifer
A'n dowr y feu drehevys
ha dres arta dhe'n tir meur
hag yn gorhel bras gorrys
genen may teffa dhe'n leur.		2330				[teffo]

Sathanas
Goel ha gwern dhodho ord'nys				[impf impers]
mayth ella yn-mes a'n wlas;
dhe unn karn y feu tewlys,
par may koedhas yn ow bras.					{bras = 'plot'}

Belsebuk
An karn na a igoras				2335
dell o destnys dhodho ev,
rag pur wir yth hepkorras
dre y ober gwlaskor nev.
Eno ni a'n ressevas:
euthek yw klywes y lev;			2340
tan ha mog ha poethvann bras
y'n karn na nevra a sev.

Lucifer
Poethvann pub eur ha rynni,
skrinva vras an dhewolow,
ev a'n jevydh genen ni:			2345
a bub drog vaner poenow.

Sathanas
Ha ty, korf bras milligys,
dhe ifarn, gans dha enev,
genen y fydhydh tennys:
dha gana a vydh "Go-ev!"			2350

Belsebuk
Lemmyn pub oll settyes dorn					{3 sing imper}
y'n keth skath ma, dh'y denna,
ha ty, Tulfryk, penn pusorn
dalleth dhyn nyni kana.

Tulfryk
Ye, rej ymmi toll ow gwenn!		2355			{res ??}
rag yn-mes yma y benn
sur pur hir a-ves dhe'm tin.
Belsebuk ha Sattanas,
kenewgh hwi faborden bras
ha my a gan trebyl fin.			2360
				et sic finitur mors pilati

_____________________________

et incipit ascencio Xti in celum et dicit petrus

Petrus
Arloedh ker, fatell vydh dhyn
mars edh arta dhiworthyn?
Drog yw gene':
vynitha erna'th hwellyn					{Vynytha? GM wrong?}
a dravydh ny gemmeryn			2365
neb lowena!

IHC.
A Pedar, bydh da dha jer!
fasta dhejy dha vreder
y'n lel gryjyans.			{B. pup vr ol yn lel grygyans}
my a a-dheghow dhe'm tas.		2370
Yn konfort dhywgh my a as
an Spyrys Sans.

Philippus
Arloedh ker, dre dha veur ras,
diskwa dhyn ni an Tas,
ha henna yw lowr dhyn ni;		2375
rag ty yw Dyw galloesek
dhe bub a vo edhommek
warnas a bysso mersi.

IHC.
A Phelyp, lows os y'th fydh,
ha ty genev seuladhydh!			2380
Godhvydh y krysi yn fas:
my a lever dhywgh devri -
piw pynag a'm gwello vy,
sur ev a welvydh ow Thas.

Dyw ha den kepar dell ov,		2385
sur an Tas yma ynnov
hag ynwedh my ynno ev.
May teffowgh oll dhe selwyans,
sevewgh yn agas kryjyans,
rag dhe'm Tas my a dhe'n nev.		2390

Iacobus Maior
Arloedh, ple'th en alemma
dhyn dhe gemmeres trygva
na dheffo denvydh genen,
ha pysyn Dyw galloesek,
dell eson, agan unnik,			2395
ha namoy, gour na benyn.

IHC.
Skon alemma hwi a sped,
bys yn Menydh Olyuetd
ha'n Tas a glyw agas lev.
Dhe'n keth plas na dhywgh yth av:	2400
alena yth yskynnav
yn-bann bys yn gwlaskor nev.

			[discipuli transeunt ad montem olivetum]

Andreas
Arloedh, ni a dhi hware
rag ny yllyn yn neb tre
tryga dres nos,				2405
dell eus an Yedhewon hwath
pub eur worth agan arvedh	{GM 'affront, harass, browbeat'}
hag ow kodros.

Iohannes
Deun dhe'n Menydh Olyved:
ynwedh ena - ni a red			2410
y'gan Lyvrow;						[lyvryow]
gortos y dhos ni a wra,
Ihesu Cryst Mab Maria,
dhe'n bys golow.

Bartholomaeus
Ha bedhens! Fistenyn di.			2415
Ihesu Cryst, Myghtern a joy
re bo genen!
Neb na grys y vos Selwyas
go-ev genys y vones
a vrys benyn!					2420

Symon
A Ihesu Cryst, Myghtern nev,
my a'th pys, klyw agan lev
gans droktra na ven temptys.
Rag y fo dha ras genen
a dorment gour na benyn			2425
my ny dhoutyav tra y'n bys.

Iuda
Bydh ny res dhyn doutya tra
y fo Cryst Mab Maria
ha'y ras genen:
kyns oll ev a'gan formyas,		2430
ha gans y woes a brenas,
gour ha benyn.

IHC.
Lemmyn oll kres yntredhowgh
omma kepar dell esowgh
worth ow gortos.				2435
				[osculatur eos omnes]
A-ban o'ma dasserghys
dew ugens dydh diwedhys				[dyuythys]
'vydh pan vo nos.

Iacobus Minor
Arloedh, mar kalla hwarvos
genen ty dhe vynnes bos			2440
omma pub eur!
Rag pur wir, genen mar pes
ni a via pur attes
ha lowen meur.

IHC.
A ny wodhowgh hwi an dra:		2445
pub den oll yn bywnans da
ow bos-evy ganso ev?
Kewsens den myns a vynno,
ow hig ha'm goes 'vydh ynno,
ha ken ny dhothya dhe'n nev.		2450

Thomas
Arloedh, pandr'a wrav lemmyn
pan ylli jy ahanan
dhe'n nev, dhe'n Tas?
Genen byttydh yn Dywses					[bythyth yn dovses]
rag na yllyn dha weles,			2455
keudh ni'gan gas.

IHC.
Thomas, ty a dhe Eynda					[cynda]
hag ena pregoth a wra
yn ow Hanow,
ha gwra dhymm moy servysi:		2460		[thy's]
y'n wlas na ow len-grysi
tus yw tanow.
Hag ynwedh hwi, dew ha dew,
a, pregoth an Awayl gwrewgh
yn oll an bys.					2465
Piw pynag a len-grysso
ynwedh besydhys a vo
a vydh selwys,
ha neb na vynno krysi
ny yll bos a'm servysi,			2470
yn sertan, awos an bys.
My a lever dhywgh an gwir:
mar ny wrav-a ow desir
y fydh dampnys dhe baynys.

Matheus
Arloedh, pregoth ni a wra,		2475
kepar dell wrussys pup tra,
nag eus ken Dyw agesos.
Den na grysso diogel,
an keth den na dhe selwel
kammenn vydh na yll hwarvos.		2480

IHC.
Ow bennath gennowgh gasav!
				[hic Jhc osculatur eos omnes]
a-wel dhywgh yth yskynnav
a-dhesempis,
yn pur wir, yn-bann dhe'n nev:
a-dheghow dhe'm Tas yth 'se'v		2485		[yth sef]{=esedhav}
Selwador bys.
				[hic ascendit Jhc.]

__________________________________

Is Angelus
P'yw henna gans denses mas
re dheuth mar uskis dhe'n wlas
gwiskys yn rudh?
Meur joy eus er y bynn ev:		2490
pur dha yth hevel yn nev
y bones drudh.						[bos]{N, NS bones}

IIs Angelus
My ny wonn p'yw-a kammenn:
seyth mil ha seyth kans blydhen
unn den kyn fe ow kerdhes,		2495
ow tos kyn spedya yn jydh
dew ugens mildir perfeyth,
omma ny allsa bones.						{NS bos}

IIIs Angelus
P'yw a dheuth a'n bys yn rudh
avel goes, penn ha diwskoedh,		2500
garrow ha treys?
Marth yw dhymm a'n denses yma:
mar uskis dell dheuth omma
el bydh ny nes.

IVs Angelus
Henna a Edom re dheuth:			2505
dhe vil dyowl mar ny wrug euth
marth yw gene',
rag my a dyb bos hemma
an keth Mab eth alemma,
yw Myghtern a lowena.			2510 {N irreg. metre, cf 2546}

Vs Angelus
Piw a yll'ta jy bones,
pan yw mar rudh dha dhillas
yn gwlaskor nev?
Rag my a woer lowr, denses
marnas dre an leun Dywses		2515
omma ny sev.

IHC.
My yw Myghtern re wrug kas,
oll rag dri Adam ha'y has
a debel studh:								[scuth]
Myghtern ov a lowena,			2520
ha'n viktori eth gene'
yn arvow rudh.

Vs Angelus
Myghtern nev, re bi gordhys!
Dell os formyas nev ha'n bys,
honor sit Deo meo.				2525
Joy dell yll ow didhana
ni ny dewyn ow kana
Gloria in excelsis Deo!

tunc cantent omnes angeli Gloria in excelsis deo

VIs Angelus
Prag yth yw rudh dha dhillas
omma a-berth y'n penn wlas		2530
le na veu denses bythkweyth?
An Eledh omma yw gwynn
avel an howl pan dhewynn:
yn ken liw ny's gwelis hwath.

IHC.
Rudh y koedh dhymmo bones		2535
ow hoberjon a veu gwres
tew yn dar boll			[tevy dar bol]{?}{NS 'impervious 
						from permeable'?}
hys oll ow kroghen skorjys,
down y'm kig mayth o tellys
lies mil doll.					2540

VIs Angelus
Arloedh, ny vien lowen
mar veur torment a kodhven
y vones dhis:
my ny wodhyen a'th vernans,
na vydh moy a'th tasserghyans,	2545				[vydh]
pan y'th hwelsyn devedhys.

VIIs Angelus
Dre dha vodh, lavar piw os.
Dillas rudh yw ankothvos:
prag y's gwiskydh?
My ny welas y'n wlas ma			2550
bythkweyth dillas an sewt na,			{GM 'colour of material'}
sur, neb den vydh,

IHC.
Rag dri Adam a ifarn
my a dhug kurun a spern
neb tri eur a-dro dhe'm penn;		2555
ass o meur dynn ow fasshyon
pan eth dreyn y'n ympynnyon
a bub parth dre an grogen.

VIIs Angelus
Ellas, my ny wodhyen mann
bones mab Dyw y honan			2560
degynsow yn-mes a nev:							[degenow]
oll pegh Adam pan brenas,
pur wir, meur a dorment bras
heb dout a wodhevis ev.

VIIIs Angelus
Ahanas marth yw gene',			2565
os Myghtern a lowena,
prag yth yw dha dhillas rudh,
ha fatell dheuthys yn-bann
dre dha alloes dha honan
ha war dha gorf mar dhrog studh.	2570				[scuth]

IHC.
Myghtern ov gwiryon ha krev.
Kyns pegh mab-den a'm sorras:
er ow fynn travydh ny sev.
Porth ifarn my a dorras
hag a dhros lies enev			2575
a veur drog, tervans ha kas:
dhe joy y teuthons genev,
kemmys a wrug bodh ow Thas.

Ow stons a veu krows a brenn.			{stons]{NS 'fortress'}
Kynth en Myghtern, den ha Dyw,	2580
yn le basnet, war ow fenn
kurun a spern lymm ha glew:
oll ow eseli yn tenn
hag a-wel dhe lies plu:
y'n golonn dre'n tenewen			2585
dhe restya synsis ow gu.

Dre ow threys y teuth unn smat
gans kentrow, dh'aga gorra:
y feu ow manegow plat
spikys bras der ow diwla.		2590			[spygys]
Yth o ow fows, ha'm brestplat,				[brustplat]
purpur garow dhe'm strotha:
dre an goes, a-rag Pilat,
worto an kig a lena.

Pan veu an purpur gans skwych		2595
kechys dhe-ves gans dewdhorn,					[kychys]
orto y glenas hardlych
rann a'n kig, bys y'n askorn.
Wosa ow da oberow
diwes a erghis dhedha:			2600
dhymm rosons bystel hwerow:
bydh ny vynnis y eva.

Gans gu gwenys ha marow
dre an golonn my a veu.
An tressa dydh sur heb gow,		2605
y hwrug dasserghi arta.

VIIIs Angelus
Arloedh ker, bennigys os!
Ass yw joy genev godhvos
an denses dhe dhos dhe'n nev.
An Tas Dyw dre'n Spyrys Sans		2610
dhe'n bys dannvonas selwyans.
A-ughon Mab Dyw a sev.

IXs Angelus
A Ihesu Cryst, leun a ras,
my ny wodhyen dha vones
alemma gyllys dhe'n bys.			2615
Joy yw genev dha glywes:
mar deg yw dha dherivas.
Dredhos yth ov lowenhes.

IHC.
A Das bennigys y'th se,
lemmyn dhis my re dheuva			2620
gans denses yn-mes a'n bys:
mab-den my re wrug prena
gans goes ow holonn, na ve
neb a wrussyn ni kellys.

Deus Pater
Wolkomm ow Mab, os yn nev:		2625
wolkomm fest os jy genev.					[osy]
Esedh dhymmo a-dheghow!
Ty re veu fest lavur bras
dre gonkwest a dhelivras
mes a bayn an enevow.			2630

________________________________

Imperator
A dus vas, hwi re welas
a Dhasserghyans Cryst dell veu:
porthow ifarn a dorras:
yn-mes Adam hag Eue -
kemmys a wrug bodh an tas -		2635
y's gorras dhe lowena.
Dhe vab-den y tiskwedhas
pur wir meur a gerensa.

Hag yn-bann dhe nev dhe'n joy
Ihesu a wrug yskynna.			2640
Worth an jowl ha'y gompani
re'gas gwittho yn pub le,
ha'y vennath dhywgh pub huni!
Lemmyn ens peub war-tu tre.
Now, mynstrals, pibewgh bysi		2645
may hyllyn mos dhe dhonsya.
                            
                            
