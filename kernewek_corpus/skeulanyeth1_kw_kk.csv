Dydh da, Ken. Fatla genes?
Dydh da, Charles.
Yn poynt da, meur ras, ha ty?
Myttin da, Maria. Fatla genes?
Da lowr, Maureen - ha ty, - fatla genes?
Yn poynt da, meur ras.
Gorthugher da, Loveday.
Gorthugher da, Jane.
Ottomma Jori.
Gorthugher da, Jori - fatla genes?
Yn poynt da, meur ras.
Nos dha, oll!
Nos dha, Wella!
Dohajydh da, Ann.
Dohajydh da, Malcolm - fatla genes?
Da lowr, meur ras - ha ty?
Da lowr, meur ras.
Dydh da, Maria.
Dydh da, Wella - ottomma Stefan.
Dydh da, Stefan.
Ottena eglos!
Yma chi ryb an eglos.
Eus karrji ena ryb an chi?
Nag eus! Nyns eus karrji ena.
Mes yma karr a-rag an chi.
Ottomma lyver!
Yma pluvenn a-ji dhe'n lyver.
Eus pluvennow genes? Nag eus!
Gorthugher da! Eus le gesys, mar pleg?
Eus! Yma leow gesys.
Eus kador ena?
Eus, sur!
Eus kador ha pluvek ena?
Nag eus!
Eus jynn-skrifa war an desk?
Eus avalow gesys?
Eus! Ottena! Yma avalow ena.
Yma nebonan a-ji dhe'n eglos na.
Yma neppyth a-ragh an chi ma.
An brithel ma yw bryntin.
Yma an gador-vregh ena.
Eus sinema ryb hel an dre?
Nyns eus kenter omma, dell hevel.
Ottena - yma an genter war an leurlenn.
Eus stamp gesys? Nag eus!
Yma mebyl gesys ena y'n chi: kador-vregh, kador, gweder ha lestrier mes nyns eus moes ena.
Eus nebonan ena a-ji dhe'n pras?
Eus stamp genes?
Yma pras war an woen hag yma chi ryb an pras na.
Sur, yma lyver war an voes.
Eus neppyth gesys ena? Eus!
Yma avalow gesys, dell hevel.
Yma an dhavas ena y'n pras na.
An diwes ma yw gwin frynkek.
An chi na yw ostel.
Hemm yw an gegin.
Henn yw Frank.
Frank yw henna.
An losow yw eythin.
An traow ma yw prenn.
Nyns yw an diwes ma gwin frynkek.
Nyns yw an chi na ostel.
Nyns yw hemma an gegin.
Nyns yw Frank henna.
Nyns yw an losow eythin.
Yw an diwes ma gwin frynkek?
Yw an chi na ostel?
Yw hemma an gegin?
Yw henna Frank?
Yw an losow eythin?
Yw an traow ma prenn?
Yw an drehevyans na hel an dre?
Yw an gwydh ma derow? Yns.
Yw an chiow na ostelyow? Nag yns.
Pyth yw hemma?
Maylyer gwag yw.
Pyth yw an re na?
Skeusennow koth yns.
Hemm yw pluvenn.
An re ma yw pluvennow.
Henn yw chi.
An re na yw chiow.
An drehevyans na yw eglos.
An eglos yw an drehevyans na.
An dre ma yw Logh.
Homm yw Myrna ha honn yw Pat.
An diwes ma yw gwin.
Pyth yw an dra ma?
Henn yw kenter.
Nyns yw an dra ma prenn.
Nyns yw hemma an gegin.
Nyns yw an drehevyans ma ostel.
Pyth yw an mebyl omma?
An re ma yw an mebyl, an voes ma, an gador-vregh ma ha'n lestrier na.
Yw henna brithel? Yw!
Yw an re ma losow? Yns!
Eus eglos y'n dre ma?
Eus! Yma an eglos ryb hel an dre
Yw an gwin ma bretonek?
Hemma. Hemm yw bretonek.
Eus pluvek war an gador-vregh na?
Eus, dell hevel.
Eus diwes gesys?
Nag eus! Nyns eus tra omma.
An den na yw feusik, dell hevel.
An fordh ma yw kul.
James ha Lowena yw parow.
Yw an mebyl parys? Nag yns.
An lyver ma yw dhe les, dell dybav.
Ottomma kenter war an gador ma.
Homm yw fol, sur.
Hel an dre yw nowydh mes an eglos yw koth.
An gwin ma yw hweg. Bryntin!
An chi yw gwerthys lemmyn.
An voes ma yw derow.
An gweder ma yw dhe les.
Yw an maw salow ena?
Hemm yw brav!
Nyns yw an losow byw.
A nyns yw an maw ma skav?
Yw, sur.
A nyns yw an re ma parow?
Yns, dell hevel.
Dydh da, Maureen. Brav yw lemmyn.
Eus gwin gesys? Eus! Yma gwin y'n gegin.
Fatla genowgh hwi oll?
Eus fordh ryb an pras na?
Ottena pluvek war an gador na.
Yma nebonan y'n gegin lemmyn.
An ostel na yw bryntin.
Duw genes, Peder!
An drehevyans a-rag an chi yw karrji.
Eus traow gesys war an lestrier?
Eus! Yma traow gesys ena
Eus leow gesys y'n sinema lemmyn?
An re ma yw nowydh, dell dybav.
Pyth yw hemma?
An dra na yw pluvenn.
Pyth yw hweg?
An aval ma yw hweg, sur.
A nyns eus davas y'n pras na?
Py tus yw kernewek omma?
Oll an re na, dell dybav.
Pyth yw hemma, Pol?
Arta, mar pleg.
An gwin ma yw Almaynek.
A wodhesta konvedhes Kernewek.
Gonn, dell dybav.
Py lyver yw Kembrek?
Hemm yw kembrek.
Py lyver yw dhe les?
Hemm yw dhe les, sur.
An pow na yw Pow Sows.
An stamp ma yw Iwedhonek.
Fatell yw an gewer lemmyn?
Yma awel.
Poeth yw an gewer lemmyn.
An gewer yw splann ha kosel, dell hevel.
Brav! Hi yw teg.
Ergh a wra hi yn Alban lemmyn.
Ott! An pras yw niwlek.
Fatal genes, Mighal?
Yn poynt da, Les, meur ras. Ha ty?
Ogh! Da lowr. Mes yma anwoes warnav.
Gwynsek yw hi an dohajydh ma.
Yw, sur.
Eus glaw?
Eus. Hi a wra glaw lemmyn.
An karr ma yw gwerthys.
An voes ma yw nowydh.
A nyns yw an maw ma lowen?
Yw, dell dybav.
Homm yw feusik. Yma aval gesys.
Yma ostel yn unn dre yn Breten Vyghan. Ostel dha yw.
Pyth yw an drehevyans ma?
Henn yw hel an dre.
An brithek ma yw brav!
Duw genes lemmyn – ha meur ras!
Py re yw parys lemmyn?
Honn yw Kernewes.
Ottomma Karl! Almaynek yw.
Kernow ha Breten Vyghan yw parow. Sur, parow yns.
An gwyns yw skav lemmyn, dell hevel.
An gador ma yw kembrek, dell dybav.
A wodhowgh hwi oll konvedhes Kernewek?
Gonn! Gonn!
Sur, an eglos ma yw oer.
An broder ha'n hwoer yw parow.
Nyns yw an vamm ha'n vyrgh parow.
An vodrep yw koth.
Yma anwoes war an vamm-wynn.
An tas, an ewnter ha'n mab oll yw gorow.
An vamm, an vyrgh ha'n vodrep oll yw benow.
A nyns yw an hweger lowen namoy?
An vowes yw yowynk.
An byskadoryon yw parys lemmyn.
An diogyon na yw feusik, dell dybav.
Yma an dioges yn le'ti lemmyn.
A nyns eus ke ryb an koes? Nag eus!
An jynn-skrifa na yw koth mes da.
Yma neppyth nowydh y'n dre lemmyn. Henn yw bryntin!
Nyns eus pluvennow gesys namoy.
A wodhesta konvedhes hemma?
Na wonn.
Fatell yw an gewer lemmyn?
Glyb ha kommolek, dell hevel.
Py mowes yw Karol?
Honna y'n gador-vregh.
Py lyver yw gesys?
Pyth yw hemma, an dra ma, yn Kernewek?
'Gweder' yw. A wodhesta konvedhes?
Gonn, meur ras.
Ottomma diwes. Gwin yw, dell dybav, ha yeyn. Bryntin!
Eus pluvenn genes, mar pleg? Eus!
An gegin yw kul.
Gav dhymm mes piw yw henna, mar pleg? Mr Grace yw henna
Piw yw Mr Lock ytho? Ottena! An gour ena yw Mr Lock, an gour hir na.
Hemm yw aval hweg.
An avon Tamer yw avon vras, down.
Hemm yw koes bras.
Pow teg yw Breten Vyghan.
Ottomma kador-vregh vyghan.
Yma le gesys omma.
Yma kador gesys ryb an voes vras.
Hel an Dre yw drehevyans teg.
An gour yw den da, dell dybav.
A nyns yw hemma gwin almaynek? Ny wonn!
Yeth dha yw Kernewek.
Tus dha yns, sur.
Kewer deg yw brav mes nyns yw an gewer teg lemmyn.
Gwydhelek yw yeth keltek
An voes ma ha'n lestrier na yw mebyl koth, dell hevel.
Lyver berr yw lyver da, dell dybav.
Eus kenter vyghan berr ena genes, mar pleg?
Tus keltek yns.
Henn yw flogh da.
An re na yw fleghes dha.
Fatell yw an karrji ytho? Splann yw!
Py par pluvenn yw honna?
Pluvenn-fenten yw.
Piw yw honna? Honn yw Loveday.
Piw yw an re na ena?
Mr ha Mrs Harrison yns.
Piw yw an venyn voen ena?
Fiona yw. Tioges yw Fiona.
Piw yw an benynes koth na? Ny wonn!
Yma anwoes war an flogh na, sur.
Eus nebonan y'n le'ti ena?
Fatell yw an gewer an gorthugher ma?
Splann ha sygh yw hi.
A nyns eus yeth keltek yn Kembra?
Yma avon vras ha hir yn Almayn.
An avon na yw an Rayn
Nyns yw an ostel ma da, dell hevel.
Yw an maw parys lemmyn?
Yma bleujyow byw gesys war an fordh omma.
An chi a-ji dhe'n koes yw chi nowydh.
A nyns eus notenn verr gesys y'n gegin?
Eus gweder byghan genes, mar pleg?
Py avon yw homma?
An avon Tavi yw hi.
Hi a wra glaw lemmyn mes toemm yw hi.
Dydh da, Charles. Fatla genes?
Yn poynt da, dell hevel.
Sur, nyns yw an vyrgh feusik.
Yw an dra ma 'kador' yn kernewek?
Yw, sur. Hemm yw 'kador' ha henn yw 'kador-vregh' yn kernewek.
Tus fol yns.
Py yeth yw kewsys yn Kembra?
Kembrek yw kewsys ena ryb Sowsnek.
Ottena tour an eglos.
Kemmer kres an lovan ma, mar pleg.
Toll alhwedh daras hel an dre.
Broder tas Kevyn.
Dorn shyndys an flogh.
Mab Pol yw broder Simon
Tour an eglos ma yw gwann.
Toll an daras yw hir mes kul.
Gwreg an gour ma yw Kernewes dha.
Ottena - daras an karr yw shyndys.
Henn yw karr hwegron Jori.
Honn yw kares hweger Myrna.
Yma padell blos war voes an gegin.
Hel an Dre yw bras.
Kemmer dorn an maw, mar pleg.
A nyns yw bras an avon ha down?
Kres an koes yw le kosel.
A nyns eus penn lovan omma?
Kemmer an penn ma ytho!
Pluvek an gador-vregh yw plos, dell hevel.
Lost an ki ma yw berr, sur.
Eus moes dherow yn kres an hel?
Gorthugher da, Jenefer. Kemmer an lyver ma, mar pleg!
Eus anwoes war Jori? Eus!
Noy Mr Toms ha mab Mr. Rickard yw parow, dell hevel.
Py hwedhel yw gwir?
An notenn yw parys lemmyn
Py drehevyans yw hel an dre.
Ottena! An drehevyans bras.
An maw yw shyndys mes salow yw.
Nos dha, Roy! Nos dha, Tom!
Yma kenter vras y'n toll ma. Kenter goth yw homma sur.
Tour an eglos na yw nowydh
Nyns eus le gesys yn kres an dre lemmyn.
An ki ma yw gorow.
Yma toll down yn kres an fordh.
Fatell yw an gewer genes?
Hi yw kommolek omma.
Yw an yeth kernewek dhe les? Yw, sur!
Pyth yw yeth Alban?
Albanek yw kewsys ena ryb Sowsnek.
My yw lowen.
Ty yw fur.
Ev yw kloppek.
Ev yw gwir.
Hi yw teg.
Hi yw gwag.
Ni yw warbarth.
Hwi yw parys.
I yw koth.
Ev yw derow, derow kernewek.
Ty yw Kelt.
I yw gesys warbarth y'n hel.
Ty yw tiek, dell dybav.
Ev yw ki fol.
Hi yw myrgh an teylu, mowes teg yw hi.
Ni yw lowen lemmyn.
I yw dhe les.
Ha lemmyn hwi yw gour ha gwreg.
Pyth yw penn an hwedhel? Ny wonn.
Fatell yw an tas lemmyn?
Gwann ha kloppek hwath yw ev.
Nyns eus anwoes war Pam namoy.
Yma kador gesys y'n hel.
Hemm yw fur, dell dybav.
Ottena an ostel.
Kemmer an notenn, mar pleg!
Py par prenn yw hemma?
An prenn ma yw derow.
Noy Mr Turner yw maw bras.
Nos dha, Maria, dha weles!
A nyns eus fordh dha a-rag an karrji?
Yw hi hweger Yowann?
Fatell yw an dus ena lemmyn?
Brav yns hag yn poynt da, dell dybav.
Awelek yw hi, sur.
Ni yw warbarth lemmyn.
An re ma, i yw parow, dell hevel.
Chi koth ha yeyn yw ev.
Nyns yw hi pur lowen lemmyn.
Ni yw pur doemm.
Yma fordh pur gul ryb an pras.
A nyns yw an chambour ma pur deg?
An lovan ma yw re verr.
I yw re voen.
Gour Morwenna yw re dew, a nyns yw?
An gewer yw teg lowr.
Yw an gwin ma yeyn lowr?
Hemm yw hweg lowr.
Yw an karr salow lowr lemmyn?
An re na yw lowr, meur ras.
Eus avalow lowr genes?
Kemmer hemma mar pleg!
An bara ma yw sygh, pur sygh.
Ottomma Jori. Jori yw kenderow Mark, a nyns yw gwir, Jori?
Alban yw bras, pur vras.
Eus bara gesys? Eus! Yma ev y'n gegin.
Shyndys yw penn an ki ma mes byw yw ev hwath.
Tewl yw hi yn kres an koes.
Nyns yw honna da.
Yma toll y'n bluvek ma.
Fatell yw an chambour? Pur dha, meur ras.
An jynn-skrifa yw plos, dell hevel.
Py lovan yw hir lowr?
Daras an eglos yw koth.
Yma tus a-rag hel an dre. Lost hir yw.
Dohajydh da, Lowena. Fatla genes lemmyn? Da lowr, meur ras.
Glaw skav a wra hi.
Yeth wir an den na yw Kernewek.
Hwi yw parys lemmyn, dell hevel.
Pyth yw hemma? Lyver kembrek yw.
An chiow y'n dre ma yw pur goth.
Kanoryon an eglos yw da. Gwir, kanoryon dha yns.
Nyns yw leuryow an chi salow lemmyn.
An del y'n koes yw sygh.
Yma delennow hir war an skorrenn verr na.
Gwydh an koes ma yw koth.
Yma skorrennow bras war an wydhenn na.
Chambours an ostel ma yw byghan.
Yma gervaow yn penn an lyver.
Fleghes dha yns, sur.
An lyvrow yw gwerthys.
Myrghes Tamsin yw teg, pur deg.
Yw an losow byw hwath?
Hemm yw da lowr, meur ras.
A nyns eus neppyth gesys?
Nyns yw hemma dhe les lemmyn.
Yma padellow plos lowr y'n gegin!
Eus stamp genes mar pleg? Eus!
Py par stamp eus genes, ytho?
Pow Frynk yw pow pur vras ha pur deg.
Py traow yw gwerthys lemmyn?
A wodhowgh hwi oll konvedhes hemma?
Ni yw salow lemmyn, dell dybav.
Nyns eus nebonan gesys yn hel an dre.
Fatell yw an bara na? brav yw, meur ras.
Pyth yw an draow ma, an re byghan.
Kentrow yns, dell hevel.
Avonyow Almayn yw hir.
Feusik yns, a nyns yns i.
Trevow Breten Vyghan yw teg, pur deg.
Del an kesten yw gras
An gestenenn goth na yw bras.
Dorn flogh yw byghan.
Yma tri fysk war an plat na.
Onan yw brithel.
Yma teyr gwydhenn y'n lowarth.
Yma diw gestenenn ena.
An arghans yw tanow lemmyn.
Nyns eus arghans lowr rag boes.
An dhew wour na yw parow, dell hevel.
Mes sur, nyns yw an dhiw venyn parow.
Oll an mebyl yw diw voes koth ha peder kador.
Yma unn karr a-rag an chi.
Eus ostel yn kres an dre?
Eus! Yma pymp ostel ena.
Kemmer teyr henter ytho!
Yma unnek mowes ha trydhek maw oll warbarth.
Yma deg hwegynn gesys, dell dybav.
Yma unn garrek pur vras ena.
Ottena teyr delenn rudh war an leur.
Yma peswar stamp gesys y'n lyver.
Ugens lyver yw gwerthys lemmyn.
Eus hwetek plat byghan war an lestrier?
I yw tri flogh fol.
Del an gwydh ma yw tanow.
Eus boes lowr gesys rag an ki?
Eus! Yma boes war blat y'n gegin
An erva yw hir, re hir.
Pyth yw an re na, an tri thra dhu na ena? Ny wonn!
Dohajydh da, Maria. Fatla genes?
Brav, meur ras.
Ni yw seyth kaner oll warbarth.
Fatell yw an dhew garr?
Onan yw rudh hag onan yw du.
An lovan ma yw re verr. Eus onan hir genes?
An dhiw gador ma yw an re poes.
Piw yw an re na - an dus koth?
An gour yw tas-gwynn Lowena mes ny wonn piw yw an venyn.
Py par del yw an re ma?
Del derow yns, dell dybav.
Yma anwoes war ewnter Tamsin.
Nyns yw homma da.
Py eur yw hi lemmyn?
Eth eur marnas ugens mynysenn yw hi.
Kwarter wosa deg eur yw hi.
Unnek eur poran yw hi.
Teyr mynysenn warn ugens dhe hwegh eur yw hi.
Pymp eur hanter yw hi.
Hanter dydh poran yw hi.
A-dro dhe gwarter wosa naw eur yw hi.
Dhe by eur yth yw an kuntelles, mar pleg?
Dhe seyth eur hanter, dell dybav.
Dhe by eur yth yw an nessa kyttrin dhe Druru, mar pleg?
Nyns eus kyttrin dhe Druru kyns peder eur.
Dhe by eur yth yw an nessa prys boes?
Ny wonn.
Hemm yw kerdh hir mes brav yw
Yw an li parys?
Yw. Yma hi war an voes y'n gegin.
Py par diwes eus dhe brys koen?
Yma po korev po gwin gans an goen.
Duw genes Tom - dha weles wosa prys te.
Fatell yw karr Mrs Trewartha?
Pur skav yw ev, dell hevel.
Eus golow lowr rag an redyans?
Nag eus. Re dewl yw hi.
Yma spas lowr y'n le na lemmyn.
Gour kloppek yw ev.
An paper ma yw plos.
Py par korev yw da?
Korev kernewek, sur.
To an chi yw rudh.
Kerdh hir yw dhe'n eglos.
Ple'ma Yowann?
Y'n lowarth (yma ev).
Ple'ma Tamsin?
Y'n gegin (yma hi).
Ple'ma an karr?
Y'n karrji (yma ev).
Ple'ma gweder bras?
Y'n hel (yma onan).
Ple'ma'n skathow?
Y'n porth (ymons i).
Ple'ma spisti Mr Pennros?
Yn kres an dre (yma ev).
Ple'ma an byskadoryon ytho?
Y'n skath (ymons i).
Ottena ewnter Morwenna; gour da yw ev. 
Henn yw gow, sur.
Yma fordh dre gres an dre.
A nyns eus kanstell y'n gegin?
A ny wodhesta konvedhes hemma?
Gonn, sur lowr.
Re vyghan yw an spas ma, re gul.
Yma an re na omma dhe eth eur dell vydh usys
An gibell yw pur vras, pur hir.
An Gresenn Gernewek yw le da ha dhe les yw hi rag tus Kernow.
Eus lyvrow genowgh hwi oll?
Yma niverow war an paper ma. Pyth yns i, a wodhesta?
Na wonn. Ny wonn pyth yns.
Py podigow yw glann? An re ma?
A nyns yw henna tarow y'n pras na? Yw, dell hevel.
Berrheans an lyver ma yw dhe les, dell dybav.
Eus amanenn war an bara? Eus!
Tri flat yw terrys.
Teyr mynysenn ha'n boes yw parys
Py eur yw hi lemmyn, mar pleg?
Deg mynysenn dhe beder eur poran.
Yma tri den ha peswar ugens yn keur an chapel.
Yma pymp tavern warn ugens y'n dre.
Yma deg den warn ugens y'n teylu bras na.
A-dro dhe gans lyver yw gwerthys lemmyn.
Hanter kans milder yw an fordh dhe Druru.
Hanter peswar warn ugens yw par dhe dhewdhek.
Yma dewdhek flogh ha tri ugens y'n skol na. re vyghan yw hi martesen.
Pymp chi ha peswar ugens yw chiow nowydh.
Yma dew gi ha dew ugens a-ji dhe'n gresenn.
Teyr benyn warn ugens, peswar gour warn ugens hag unnek flogh yw etek den ha dew ugens warbarth.
An donsyow bretonek ma yw brav.
'Bro Goth' yw kan an vro.
Fatell yw pronter an chapel?
Nyns yw ev re dha, dell hevel
Yma hwegh den warn ugens y'n kuntelles a-ji dhe hel an dre.
Kemmer an ganstell, mar pleg!
Fatla genes lemmyn, Gari?
Da lowr, meur ras, mes yma anwoes warnav, dell dybav.
Py flogh yw mab Mrs Olver?
Ottena! An maw moen na ryb an daras.
Pyth yw rag koen?
Ny wonn hwath, pysk martesen.
Dhe by eur yw li y'n ostel ma?
Dhe hanter dydh poran.
Py par aval yw hemma?
Aval 'Mamm-wynn an Gov' yw ev.
Deves yw tanow war an voen.
A wodhesta konvedhes hemma?
Na wonn! Arta mar pleg.
Nyns yw an bargen-tir ma pur vras.
Fatell yw an gewer lemmyn?
Oer, niwlek ha tewl yw hi.
Yma peder kador warn ugens gesys a-ji dhe hel an eglos.
I yw pur feusik, dell dybav.
Ty yw kar Mona, a nyns yw henna gwir?
Yw! My yw keniterow Mona.
ryb an amari
a-rag an amari
a-dryv an amari
war an amari
y'n amari
yn-dann an voes
orth an tan
der an pras
gans an teylu
Ple'ma an gath?
Ryb an fos (yma hi).
Ple'ma Jori?
Orth an voes (yma ev).
Ple'ma an hanafow?
Y'n gegin (ymons i).
Ple'ma an karr?
A-rag an karrji (yma an karr).
Ple'ma an eskisyow?
Yn-dann an gweli (ymons i)
Ple'ma an lowarth?
A-dryv an chi (yma ev).
Ple'ma Maria?
Orth an voes (yma hi).
Usi an gath y'n lowarth?
Usi! Yma hi ena.
A nyns usi an boes war an voes hwath?
Nag usi! Nyns usi ev ena hwath.
Usi an lyvrow omma?
Esons i war an voes?
Esons / Nag esons.
Ple'ma an lyver melyn?
War an voes (yma) martesen.
Ple'ma an arghantti?
Yn kres an dre yma ev.
Ple'ma an gador lemmyn?
Orth an fos yma hi.
Ple'ma an bollys, mar pleg?
Y'n amari ymons, dell dybav.
Usi hwoer Peder y'n skol na?
Usi! Yma hi ena gans Peder.
Usi an lost a-rag an hel?
Usi! Hag yma lost hir ryb an hel ynwedh.
Eus lost rag an kyttrin?
Nag eus! Nyns eus nebonan ena.
Eus kuntelles omma lemmyn?
Eus! yma, dell hevel.
A nyns usi an lyver y'n argh-lyvrow na?
Nag usi! Nyns usi ev ena.
A nyns usi an bleujennow genes?
Nag esons! Nyns esons.
Ymons i gans an vamm.
Ple'ma an ki? Usi ev y'n lowarth?
Usi! Hag yma an gath ena ynwedh.
Esons i ena warbarth ytho?
Nag esons! Yma an ki war an leur mes yma an gath y'n wydhenn.
Kres oy yw melyn.
Kemmer an dornleow, mar pleg
Ottomma gerva verr.
An erva ma yw hir lowr, dell dybav.
Fatell yw an eskisyow ma ytho?
Re vras yns.
Pur ughel yw tour an eglos, a nyns yw ev?
Ottena klokk an eglos!
Teyr eur poran yw hi.
Py folenn yw nessa?
Folenn niver nownsek yw an nessa folenn.
Pyth yw an bleujennow ma?
Lili yns.
An keur yw parys lemmyn, dell hevel.
Yma dew dhen ha dew ugens y'n kuntelles. Hemm yw niver da rag kuntelles a'n par ma.
Oyow bryjys yw da rag hansel.
Meur a win yw re.
Yma meur a voestiow da y'n dre.
Broyow pals yw boghosek.
Lies karr yw re skav, dell dybav.
Nebes tus yw kevoethek.
Ottomma nebes keus ragos!
Nebes fordhow y'n ynys yw ledan lowr mes meur a fordhow ena yw re gul.
Yma meur a orses gell yn Amerika.
Nyns eus meur a gommolennow lemmyn.
Yma meur a wydhennow ha meur a vleujennow yn lowarth an chi bras na.
Pyskadoryon bals y'n porth ma yw boghosek.
Yma kanoryon bals yn keur an chapel.
Tus bals yw re dew.
Lies ostel yw gwag, dell hevel.
A nyns eus lies aval gesys?
Lies gerva yw re hir, dell dybav.
Ple'ma an tri faper?
War an voes ymons.
Ple'ma an gever ytho?
Y'n pras a-dryv drehevyans a-dryv an bargen-tir ymons martesen.
Yma an vamm-wynn orth an fenester gans an tas-gwynn.
Oyow bryjys yw bryntin, meur ras.
Yma dewdhek lyver ha dew-ugens y'n argh-lyvrow.
Pyth yw an ynysow ma?
Ynysow Syllan yns.
Yma hwetek den ha peswar ugens y'n eglos warbarth gans an pronter.
An dhiw gador warn ugens yw parys a-ji dhe'n hel.
Py eur yw hi lemmyn, mar pleg?
Trydhek mynysenn wosa diw eur poran yw hi.
Dhe by eur yth yw an tren dhe Aberplymm?
Dhe beder eur marnas kwarter yw ev.
A-dro dhe unn eur yw hi lemmyn, dell dybav.
Yma an plasenn y'n amari byghan.
Dornleow an darasow yw plos.
Lavrek an maw nay w re hir ha re ledan.
Pur goth yw an tavern ma.
Ev yw moen lowr, sur.
Nyns eus platow lowr.
Hwi yw pur lowen, dell vydh usys.
Ni yw pur doemm, sur!
Skorr an gwydh yw terrys, a nyns yns i?
Nos dha ytho!
An yeth frynkek yw kewsys y'n pow ma, a nyns yw hi?
Piw yw honna, an venyn voen na orth an voes?
Tamsin yw hi, myrgh Mr ha Mres Angell.
Py chambour yw an nessa dhe'n lowarth a-rag?
Pyth yns i, mar pleg, an puskes ma?
Brithyli yns.
Kemmer an lyver ma, mar pleg!
Igor e! folenn ugens.
Meur ras. Dege e lemmyn!
Ro an lyver dhe Sou, mar pleg!
Pys e, po hi, a igeri an lyver dhe folenn ugens ha lenn an kynsa linenn!
Gwra an keth tra gans nebonan arall!
Lavar dhymm! 
Ro dhymm!
Pysi neppyth dhiworth nebonan.
Pysi nebonan a wul neppyth.
Dege an daras, mar pleg, yeyn yw hi!
Gwra e lemmyn!
Lenn an lavarow!
Ro an arghans dhe Beder!
Kemmerewgh an re ma!
Skrifewgh hanow an lyver war gynsa linen an folenn!
Pys e diworth Margh!
Pys Helen a ri e dhe Margh!
Lavar dhymm, pyth yw hemma!
Gwrewgh e warbarth!
Igor an fenester po dege an daras! Re wynsek yw hi!
Lennewgh an lavar warbarth!
Ke dhe'n fenester, mar pleg!
Dewgh orth an tan! Oer yw hi!
Kemmerewgh oll dorn nebonan!
Kres trey yw le bysi, dell vydh usys, mes kres an dre ma yw gwag.
Nyns eus par dhe'n gour ma, dell dybav.
An diogyon gernewek yw an kynsa a-ji dhe'n varghas.
Lavarow lowr yw lowr.
Meur a lavarow yw flows.
Eus arghans lowr genes, Tom?
Nyns eus, Maria, ro dhymm nebes peunsow, mar pleg!
Myttin da, Yowann. Fatla genes?
Da lowr, meur ras, mes yma anwoes poes warnav.
Pyth yw an blasenn ma? Piw yw an kaner?
Dornla an ganstell ma yw terrys.
A wodhesta konvedhes an lavar ma?
Na wonn! Arta, mar pleg!
Piw yw pronter an eglos ma?
Mr Le'ti yw an pronter omma.
Drehevyans an skol ma yw koth.
Nyns ov koth na nyns ov yowynk.
Kowethes Maria os, dell dybav.
Nyns yw an boesti ma onan da.
On ni parys lemmyn?
Py lies owgh hwi oll warbarth?
Yns i ensamplow da?
A nyns yns i kernewek?
Fatell yw an mebyl y'n chi na?
Py arghantti yw an nessa?
Feusik on ni, sur.
Yma unn chi a-dryv an sinema; chi Mr Pollglas yw ev.
Kemmer tri hwegynn!
Piw yw an gwettha flogh?
Margh yw, deell dybav.
Py eur yw hi, mar pleg?
Eth eur poran yw hi.
Fatla genes an myttin ma?
Nyns ov yn poynt da. Yma anwoes poes warnav.
Na gewgh, mar pleg!
An re na yw boghosek. Tiogyon gernewek yns.
Berrheans lyver yw dhe les.
Eus pluvenn rudh genes, mar pleg?
Ro dhymm plat!
Arta mar pleg!
Plat, onan bras!
Pyth yw henna – an dra dhu ma?
Nyns yw an kerdh re hir.
Yns i hwerydh, an dhiw vowes na?
Yma deg stamp gesys y'n lyver-stamp ma.
Na lavar ger! A wodhesta konvedhes?
Broder Androw yw pronter yn unn eglos.
Oll an draow ma yw parys.
Py par bargen-tir yw henna?
Bargen-tir deves yw ev.
Igor daras an gegin, mar pleg!
Yma meur a dus a-ji dhe'n hel.
Re boeth yw hi dhe hanter-dydh.
Nebes geryow yw lowr.
Pur sygh yw an lowarth.
Dohajydh da dhis, Me. Kewer deg, a nyns yw hi?
Trydhek den ha dew-ugens a-ji dhe'n kyttrin yw re, dell hevel.
Yma an vamm orth an daras. Igor e ytho!
An eneval ma yw haval orth margh.
Yw hemma an keth plat ha'n huni kyns?
An plat ma yw plos, ro dhymm onan arall, mar pleg!
Yma ensamplow erell war folenn 72.
Lies den arall yw kamm war an dra ma.
Ottomma ken euryor.
An gewer hedhyw yw dihaval diworth an gewer de.
Leurlenn an chambour yw haval orth huni an hel; melyn ha gwyrdh yns i.
An enyval na yw haval orth davas mes nyns yw ev davas.
Na lavar an keth tra arta.
Nyns yw hemma an keth lyver ha huni Yowann.
Ke yn kettermyn ha Maria!
Yma an ganstell arall yn-dann an voes ena. Kemmer hi!
A nyns usi an tavern nowydh ogas dhe'n huni arall?
Nyns yw an traow ma pur haval orth an re erell, yns i?
Plema'n benynes erell lemmyn?
Yn stevell arall ymons.
Ken termyn, ken hwedhel!
Kemmer ken hwegynn ytho!
Hemm yw kamm. An lavar ma yw dihaval diworth an lavar arall.
Broyow erell yw gwell, dell hevel.
Yma kommol y'n ebron ha dihaval yns diworth an re erell.
An gwydh o glas.
An vugh o byghan.
Hemm o pur dha.
Henn o gwir.
En vy diek?
Esta klav?
O hi kowethes?
Nyns en ni toemm.
Ewgh hwi drog pes?
Nyns ens i hwerydh.
Fol en vy.
Yth esov yn chi Karol.
Nyns esons genes, sur.
Esesta war an treth?
Yth esen vy yn gorsav an hyns-horn.
Nyns esesta ganso.
Nyns esa an bel ena.
Yth eson y'n lowarth.
Esowgh hwi orth an voes?
Yth esen ni y'n dre.
Esewgh hwi war an treth?
Nag esen!
Yth esens i yn-dann an lawlenn yn mysk an traow erell.
My o lowen ena mes nyns o Morwenna lowen martesen.
Yth esen vy y'n karr Jori.
An vugh o gwynn ha gell.
Yth esa an vugh y'n pras gans an re erell.
Nyns esens y'n pras bras.
O ev pes da gans hemma? Nag o!
Esa ev y'n lowarth ytho?
Nyns ewgh parys, dell dybav.
Nyns esewgh a-ji dhe'n drehevyans.
A nyns ens i pes da gans henna?
A nyns esens i yn gorsav an kyttrin?
Esta skwith gans an oberennow?
Esesta y'n Gresenn Gernewek?
Glas o an del y'n koes.
Y'n koes yth esa del gell war an leur.
Kamm en ni.
Yth esen ni yn skath vras Mr Tommas.
A nyns esa an fleghes warbarth yn gorsav an hyns-horn?
Esens, sur.
Hwi o drog pes y'n prys na.
Yth esewgh yn Truru y'n prys na.
Yth esa diw venyn warn ugens y'n kuntelles.
An donsyow kernewek yw da, a nyns yns i?
Pys glawlenn diworth an vodrep!
Na gewgh gans tus kemmyn!
An gweder o terrys.
Py ostel yw an gwella yn Manow?
Fatell o an gewer ytho?
Kosel o ha toemm, pur deg o hi.
Nyns esa meur a vebyl nowydh y'n chi.
Nebes fleghes o gokki.
Gyllys o meur a arghans ha nyns o devedhys arghans lowr.
Yw hi fur ytho?
Nag yw, dell leverir.
Ro dhymm bara hag amanenn, dell vydh usys, mar pleg!
Nyns esa kommolenn y'n ebrenn.
Eus oyl lowr yn jynn an karr?
Ow hi yw kloppek.
Dha gota yw plos, dell dybav.
Nyns yw nowydh y ji.
Nyns yw ev y ji nowydh.
Yw hy howethas Myrna ytho?
Agan stevell y'n ostel o re vyghan.
Agas tas yw ow howeth.
Aga fleghes yw klav, dell glewav.
Agan kesva yw onan dha.
Nyns o ow boes parys.
Dha gyttrin yw gyllys lemmyn.
An wydhenn ma yw marow. Hy del yw gell.
A nyns esa delenn las gesys? Nag esa!
Pan en maw, ow theylu o boghesek, sur.
Pan esa drehevyans ena nyns esa golow lowr yn agan chi.
Pan nag o kevoethek, lowen o ev.
My a werthas an karr koth.
An tas a wolghas an ki
Ni a esedhas ena.
An keur a ganas.
My re werthas an karr koth.
An tas re wolghas an ki
Ni re esedhas ena
Ha lemmyn ni yw parys, yn-medh Tamsyn.
Deus omma! yn-medhav.
My a brenas jynn-amontya.
Y prenas an tas jynn-amontya.
A brensys jy an radyo na?
Ny brensyn an boes y'n eur na.
A wolghsys jy an hanafow an myttin ma?
Golghis, sur!
Ytho ny wolghsys hemma.
Maria a wolghas henna, dell dybav.
Golgh e arta, mar pleg!
Dy' Sadorn y prenas Wella ki.
Ev re brenas keun kyns.
Piw a leveris henna?
A boensys jy pub dydh?
Poen lemmyn ytho!
An keur a ganas kan gernewek mes ny gensyn gans an keur.
An vamm re worras an kinyow war an voes lemmyn. Kynsa yma kowl onyon.
Y'n eur na y hwiskas hi pows las.
Martyn eth dhe'n treth mes nyns eth dhe neuvya.
Y'n eur na yth eth ev dhe skol an eglos.
An flogh a bren hwegynnow.
An benynes a esedh orth an fenester.
Ni a neuv y'n mor.
Ny bren an flogh hwegynnow.
A bren an flogh hwegynnow?
Gans y arghans y pren an flogh hwegynnow.
Gans aga arghans y pren an fleghes hwegynnow.
Y'n gwerthji na y prenons aga hwegynnow.
Ny weresav y'n lowarth.
A welydh jy an eglos?
Ena y tiskwedhyn an skeusennow.
War an voes y hworrons i an boes.
An tren a as an gorsav dhe eth eur hanter poran.
My a wolgh an lestri gans dowr poeth.
Ny yv ev korev mes gwin hepken.
A esedhons i orth an tan pub gorthugher?
Ena y hworrav ow hota war an gador.
A ny weresydh jy dha vamm y'n gegin?
Kolan a vir orth an lyver heb redya unn ger.
Eseli an gowethas a esedh yn chi an pronter.
Hi a vet orth Pol rag li.
A bal Mighal yn y lowarth lemmyn? Na bal ev!
Ni a glew an glaw orth fenester an chambour.
Piw a dhysk kernewek y'n dre ma?
Tri po peswar den, dell dybav.
Tus a dheu dhe weles an eglos koth.
Jago a wisk y gota nowydh, my a wel.
Agan boes dhe'n prys ma yw bewin.
Drog yw genev, dha wedrenn yw gwag. Kemmer an wedrennas a win ma!
Ny vern, mes meur ras!
My a worta Tamsin orth daras an eglos.
Pyth yw an daffar ma?
Fatell yw an gewer? Eus howlsplann?
Y'n hwedhel na puptra o koynt.
Nyns en vy feusik, yn-medh Hykka.
Ple'ma ow fluvenn, mammik?
War an leur yn-dann dha weli yn dha jambour, dell vydh usys!
My a wra lenna hwedhel dhe'n fleghes pub gorthugher.
Hi a vynnas mos gans Morwenna.
Toni a yll esedha ryb Richard.
My a wra gweres y'n chi.
Maria a wrug kewsel.
Hi a wra glaw a-vorow.
A wre'ta klewes an gan?
A wruss'ta esedha gans Mighal?
A vynn'ta kemmeres an bluvenn ma?
Mynnav! Ro hi dhymm, mar pleg.
A vynn'ta skrifa dha hanow, mar pleg?
Na vynnav! Drog yw genev.
A vynn'ta leverel dhymm an acheson?
Mynnav! An bluvenn ma yw gwag.
A wodhesta neuvya?
Gonn.
Na wonn.
A yll'ta kuntell an lyvrow?
Gallav, sur.
Na allav.
An dowr a yn nans dhe'n mor.
Nebonan arall eth yn le Karl.
An gwyns a dheu a'n mor.
Jenefer a dheuth gans hy gour.
An vowes a wra hy ober omma.
My a vynn esedha yn y le.
Ev a yll gorra y draow ena.
Ni a dhe Druru gans ow thas.
Maria a wrug henna, dell glewav.
Nebonan a allas gweres.
Peub a dheuth gans arghans lowr.
Da o.
Ny vynnas Lowena mones gans hy hwoer.
A ny allas an venyn gwiska hy hota?
A yll an fleghes neuvya omma?
Fatell o an gewer yn Itali?
Poeth o, sur, pur boeth.
Py par gwerther yw Jago?
Py gour yw dha hwegron?
Ottena! An den berr, tew.
Piw o hy howethes wir?
Ni oll warbarth eth yn-nans dhe'n treth rag neuvya.
Pyth yw hemma a-dryv an amari?
Paper-nowodhow koth yw, sur.
Berrheans an lyver o re verr, dell dybav.
My a brenas dewdhek oy nowydh y'n bargen-tir.
Py eur o pan dheuth hi tre arta?
Nebes geryow yw an gwella.
Nyns esa meur a win gesys rag kinyow.
Yth esa hwans dhymm a vones.
Ynter an garrek ha'n mor yth esen vy.
A nyns owgh hwi yeyn orth an daras ena?
Gorr oyl a-ji dhe'n jynn; gwag yw, dell hevel.
Nyns yw an hwedhel 'Mil Nos ha Nos' unn hwedhel mes lies hwedhel yn unn lyver.
Fatell o an gewer y'n eur na? Oer o, pur oer.
Yth esa toll yn to hy chi ha ledan o an keth toll na.
An glaw a dheuth a-ji der an toll.
Py boesti yw an gwella y'n dre ha py boesti yw an gwettha?
Boesti an tavern 'An Margh Wynn' yw an gwella, dell dybav, ha'n boesti a-ji dhe'n varghas yw an gwettha, dell glewav.
Ottena! Yma y wreg ganso lemmyn.
Hwel, ena hanafas a goffi yw brav.
An keur a ganas dhe'n fleghes.
An keur a ganas dhedha.
Yma an vowes ganso eev.
My a vynn esedha gansa ynsi.
Henna a dhiskwedhas an folenn dhedha.
Ny worrsons i aga hanstell warnedhi (an voes).
A ganas Margh genowgh?
My a welas tarow y'n pras.
Yth esa bughes ynno ynwedh.
Kemmer an kowl ma, yma bollas ragos.
Hebdhi nyns ov lowen.
Nyns eth Morwenna hebov.
A leversys jy hemma ragon?
Rygdhi y hwrug ev an dra.
Gwra an hwel gansa!
Ro e dhymmo vy, mar pleg!
Ny dhiskwedhsyn an golow dhedha.
Lavar dhymm piw yw an re ma!
Nos dha dhywgh hwi oll, nos dha!
Eus nebes koffi gesys ragov? Nag eus. Yma te hepken.
Usi an saghasow a avalow a-ji dhe'n karrji? Esons!
Pyth yw an dra ma yn Kernewek? Glawlenn yw.
Py hwel eus dhodho?
Dyskador yw, dell glewav.
Nyns yns aga hota ynsi, sur.
Ny wonn kovedhes. Arta mar pleg, ha lenta.
Hy thas-gwynn o pronter yn Eglos Pow Sows.
Ott! Chymbla an chi na yw gyllys gans an gwyns krev.
Tasik, tasik! Ple'ma agan ki?
Piw yns i, an re na a-rag gwerthji an horner?
Ny wonn. Mes na gews dhedha! Tus kemmyn yns, dell hevel, ha nyns yns agan parow, sur.
Pub avon omma yw keltek ha pub menydh ynwedh.
Bregh an gador ma yw terrys.
On ni diwedhes? On, dell dybav.
Yma bownder verr ha kul ynter an dhew bras vras.
Yntra naw den ev yw an lyha oll.
Re dhiwedhes os, ow howeth, ha nyns eus hanafas a goffi ragos.
Yma Jerri ow koska lemmyn.
Yth esov ow tybri ow hoen.
Nyns eson ow megi.
My yw skwith.
Yth esen ow tybri.
Yma an avon ow resek yn krev.
Yma krys ow kregi war benn an gweli.
Yma an fleghes ow tyski Kembrek.
Yma an gowethas owth omguntell.
Yma ki owth hartha a-ves.
Nyns usi an flogh ow koska lemmyn.
Nyns eus karr ow tos.
Nyns usi hy harr ow tos.
Eus gwyns ow hwytha?
Usi an keur ow kana?
Esowgh hwi ow redya warbarth?
A nyns esen ni ow kweres?
Nyns esons ow kwari yn ta.
Esos jy ow kasa lemmyn?
Nyns esowgh ow mires orthiv.
Yth esov ow powes y'n lowarth.
Yth esos ow synsi an lovan.
Yma ev ow palas gans an bal derrys.
Yth eson ow terri bleujennow.
Yth esowgh hwi ow nesa an gresenn.
Ymons owth oberi gans aga thas.
Yth esens ow kolghi an lestri plos.
Yth esa an maw ow megi.
Nyns esov ow skrifa travydh.
Nyns esos jy ow serri, esos jy?
Nyns esen ni ow redya.
Nyns usi an yeynell owth oberi.
Nyns eus nebonan ow kelwel.
Nyns eson ni ow megi.
Nyns esowgh ow sevel hwath.
Nyns esons ow tos.
Nyns esen vy ow kana.
Esos jy ow koslowes?
Usi an goel ow lenwel?
Eus flogh ow kewsel?
Esons i ow kerdhes gensi?
Usi an gerens ow keskewsel?
Esewgh hwi ow kewsel orti?
Esov!
Usi!
Eus!
Esons!
Esens!
Esen!
Esen!
Nag esov!
Nag usi!
Nag eus!
Nag esons!
Nag esens!
Nag esen!
Nag esen!
An vamm-wynn a gar esedha.
Yma an vamm-wynn owth esedha.
My a gar dybri dyenn kernewek.
Yth esov ow tybri li y'n gegin.
Joy a vynn skrifa dhodho.
Yma hi ow skrifa dhodho y'n chi.
Joy re skrifas dhodho mes nyns eus gorthyp hwath.
Yma an baner owth yskynna.
My a allas yskynna an vre heb gweres.
Yma ev ow kuntell an tokynyow.
Y ober yw kuntell an tokynyow.
Lowena a gar gwiska hy hota du.
Nyns usi hi ow kwiska hy hota du.
Gorr an kellylli war an voes!
Morwenna yw lowen. Hy fenn-bloedh yw hedhyw.
Py mappa yw an gwella ragon?
Py par gorthyp yw henna?
Fatell o an gewer ragowgh y'n Alban?
Esedh y'n trysa desk!
Y'n seythves dydh an dra o dien.
Kan an kynsa salm warn ugens!
Kikti Mr Bates yw an peswara gwerthji yn Stret an Eglos.
Hi a lennas an nawves dyskans.
An dohajydh ma ymons i ow metya orth aga howetha.
A nyns esens i ow synsi an dornleow?
A vynn'ta dybri an aval ma? Na vynnav, meur ras!
A yll'ta gweles an mor hwath? Gallav!
Ottomma an ganstell mes nyns eus travydh ynni.
Ottena an kok mes nyns eus den ynno.
Lemmyn y prenyn brithylli y'n varghas.
A vynnowgh hwi mones genen dhe'n dons?
Ev a wrug lestrier a brenn derow.
I re werthas an sinema koth.
An losow yw byw hwath.
Marilynn vyghan a welas sim y'n wydhenn.
Kemmer an diwes ma ragos.
Ny garav an venyn na namoy.
An ebrenn o loes gans kommol ha hi a wrug glaw.
Ty a yll lenwel an hanaf a dhowr. Yv hanafas anodho!
Jori a asas y gi yn-mes a'n chi.
Ny yllydh jy esedha war an glesin. Re lyb yw ev.
Duw genes! Dha weles skon.
Nyns yw ow harr gwerthys hwath.
Hy fows wyrdh yw nowydh.
An re na a glapp flows.
Ny aswonnav an gour na.
Yth esa kestenenn hir yn kres an glesin.
Piw yw hy hweger ytho?
Mir orth an bluvek blos na!
Gorta diw vynysenn, mar pleg!
Meur ras dhis a'n te.
Meur ras dhis ow tos.
Meur ras dhywgh hwi ow kweres gans an hwel.
Aswonnav gras dhis a'n boes.
Synsys meur ov dhis a'n gweres.
Pandr'a wre'ta Sadornweyth?
Pandr'a dhybris Peder y'n boesti chenek na?
Pandr'a redyas an flogh?
Pandra! A nyns eus arghans gesys?
Ass yw da an boes ma!
Ass o kamm y lavar!
Ass wrons i kana!
Meur ras dhis a'n gweres.
Pandr'a wrug hi gans an paper-nowodhow?
Ny wrav ow oberenn uskis.
Ass yw ewnter Ralf feusik!
Yma hwans dhymm a weles an eglos vryntin na.
Fatell o an gewer yn Sen Ostell?
Awelek o, pur awelek, heb mar.
My a wra henna arta.
Py par yeth yw honna?
Ass os gokki, Kernewek yw hi.
Pandr'a wredh jy gans an toll yn to an karrji?
Aswonnav gras dhywgh hwi ow kuntell an arghans ragon.
Pandra! A nyns yw henna noy Mr Peters?
Pandr'a evons i? Gwin rudh?
Ro dhymm gwedrennas anodho, mar pleg!
Ny wren ni kewsel dhedha.
A wrewgh hwi dannvon lytherow heb stampow?
Pan wra hi ergh, yeyn yw an gewer.
Piw a yll bos salow?
Bleujennow an eythin yw melyn ha rudh.
Yma hwans dhymm a dhybri oyow bryjys rag hansel.
Ugens mildir yw dhe Lannstefan.
Yma meur a fenestri y'n drehevyans na.
Gorr dha dhaffar y'n garth!
My re viras orth y vregh. Shyndys yw, dell hevel.
Hi re dhrehedhas hy hansves penn-bloedh.
Ny dhiwedhis vy an trysa lyver hwath.
An degves ger y'n ugensves linenn yw 'kath'.
Ev a redyas y hanow y'n peswara koloven war an pympes folenn a'n paper-nowodhow.
Hanterkansves penn-bloedh diwedh Nessa Bresel an Norvys o ha seytegves pennbloedh ha tri ugens diwedh Kynsa Bresel an Norvys.
Ottena! kommol loes a-ugh an koes.
Yma Breten Vyghan dres an mor.
My re welas ydhyn pals y'n lowarth haneth.
Fest da o an boes y'n ostel na.
Piw a bellgewsis orthis haneth?
Pandr'a synsis ev yn y dhorn?
Diskwedh e dhymm, mar pleg!
Eus gever y'n gwel? Eus!
Py lies? Peder gaver.
Py eur o hi pan dheuth hi tre?
Deg mynysenn wosa hwegh eur.
Gorr glow war an tan. Oer yw hi.
Yma meur a arghans dhodho.
Kevoethek yw ev.
Nyns yw hemma an keth sagh ha'n kynsa huni.
Yma hwans dhymm a yskynna an vre ughel na.
Nyns ov gwerther da.
I a vynnas mos y'n eur na pan nag ens pes da gans ow hows.
Ny yllowgh gwari peldroes y'n pras na.
Ni a gar hwedhel didhanus.
Py liw yw an sethow na? Melyn yns.
Ny welyn an baner kernewek a-ugh tour an eglos y'n dre ma.
An vlydhen yw mil, naw kans, pymthek ha peswar ugens.
Mis Genver yw oer, mis Est yw poeth, dell vydh usys.
Yma deg dydh warn ugens yn mis-Metheven hag unnek dydh warn ugens yn mis-Gortheren.
Hemm yw unn jydh ha tri ugens warbarth.
Yma tri mis yn Gwenton.
Py dydh yw an pympes warn ugens a vis Kevardhu?
Dy' Mergher yw an degves, dell dybav.
Y'n vlydhen mil, naw kans ha pymp ha dew ugens Nessa Bresel an Norvys a dhiwedhas.
Py dydh yw ev hedhyw?
Dy' Gwener an nownsegves a vis-Genver y'n vlydhen mil, naw kans, pymthek ha peswar ugens yw.
Ow hwegron a oberas y'n karrji war y garr koth.
Y nith, Hylda, a glewas Bretonek kewsys yn Montroules.
Dohajydh da dhywgh hwi oll.
A vynnowgh hwi kewsel kernewek genen?
An maw a dennas an lovan mes re wann o ev.
Ny yll ev gul an ober na namoy.
Ple'ma ow fluvennow, an huni dhu ha'n huni rudh?
Yma hwans dhymm a brena brithili.
Yth eson ow nesa dhe gres an dre.
Da yw genev redya.
Da yw gans Loveday kana.
Da yw genes mires orth an bellwolok.
Drog yw ganso eva gwin.
Da yw gensi dybri boes da.
Da yw genen kerdhes.
Da yw genowgh donsya.
Drog yw gansa oberi y'n lowarth.
Da yw genev neuvya.
Da yw gans an fleghes gwari.
Drog yw genev bos a-ves nosweyth.
Drog yw gans Loveday dybri boes frynkek.
Nyns o da ganso gortos re bell.
Drog o ganso gortos re bell.
Gwell yw gans Jori kewsel Kernewek.
Kas yw gans pubonan esedha re hir.
Poes o gansa bos unnver gensi.
Yw gwell genes jy kavoes dha dokyn lemmyn?
Nyns o re boes gansa esedha rag aga the, dell hevel.
Da yw gans Maria gwari gensi, herwydh usadow.
Kas yw genev kerdhes tre hebos.
Gwell o genen bos unnver ganso.
Drog yw genen triga yn mes a'n dre.
Poes yw gansa poenya re bell.
Ystynn dha dhorn dhymm, da yw genev synsi dha dhorn.
Poes o gans an fleghes gwari a-ves pan wrug hi glaw mes da o gansa gul henna pan wra hi ergh.
Ev a ystynnas an pellgowser dhymm.
Gorr an taklow yn stevell arall, mar pleg!
An pympes stevell war an tu na yw agan chambour nyni.
An ystynnyans yw berrheans an lyver dien, dell hevel dhymm.
Ass yw honna drog! Yet an lowarth, daras an chi ha'n fenestri yw rudhvelyn aga liw.
Pubonan a warias y'n stret y'n eur na. Ny warisons y'n lowarth.
Yma anwoes warnowgh oll, dell glewav.
Chiow bras ha tus kevoethek a drig ynna.
Pys e a wortos a-ves!
An gath vyghan a warias yn-dann an gweli.
Pan splann an loergann war an arvor a-dreus an mor kosel, assyw hi teg!
Mir orth an bellwolok! Yndella ty a yll dyski meur.
Talan a veu genys Dy' Yow an nessa warn ugens a vis Hedra y'n vlydhen mil, naw kans ha seytek. Seytek bloedh ha tri ugens o ev yn mil naw kans pymthek ha peswar ugens. Ev yw yagh hwath.
Eus karr dhis?
Eus chi dhis?
Eus ki dhis?
Yma karr dhymm.
Eus gerlyver dhis?
Eus! Yma gerlyver dhymm.
Esa karr dhis?
Yth esa karr dhymm.
Esa sagh dhis?
Esa! Yth esa sagh dhymm
Eus flogh dhedhi?
Eus! Yma flogh dhedhi.
Esa kath dhedha?
Esa! Yth esa kath dhedha
Eus ki ganso?
Eus! Yma ki ganso
Eus flogh gensi?
Esa koweth genes?
Esa! Yth esa koweth genev.
Yw an bluvenn ma dhis?
Yw! An bluvenn yw dhymm.
Nag yw! Nyns yw an bluvenn dhymm.
O an lyver dhe Yowann?
O! An lyver o dhe Yowann.
Nag o! Nyns o an lyver dhe Yowann.
Eus jynn-amontya dhis? Nag eus!
Eus kadoryow-bregh dhedhi? Eus!
Yma diw gador-vregh dhedhi.
Nyns eus tigenn nowydh dhymm.
Yma nebes pelyow dhe'n fleghes.
Eus hanow dhe'n ki ma?
Esa le'ti dhe'n bargen-tir na?
Nyns esa keow ledan dhe'n pras.
Eus esedhva vras dhe'n chi na?
Eus! Yma onan pur vras dhodho.
Eus kath gensi? Nag eus lemmyn.
Esa aga broder gansa?
Yw an dhewweder ma dhis?
Yns. I yw dhymm, meur ras.
Yw an wedrenn ma dhedhi? Yw!
A nyns yw an nessa karr dhe Vr Martyn?
Yw! Ev yw dhe Vr Martyn, dell dybav.
O an eskisyow dhedha? Ens!
A nyns o an diwes na dhe Wella?
Nag o! Dhe Gerensa o.
My a verrhas ow hows mes ny verrhasons aga hows ynsi.
Tasik! Tasik! Ottena! Ergh war an glesin!
Aga chi yw gwerthys y'n eur ma.
Dha weles Dy' Meurth martesen!
Niver an gorholyon y'n porth yw eth.
Hedhyw yw an dewdhegves a vis Meurth, pennbloedh ow gwreg.
Ro dhymm an hoelan, mar pleg!
Ple'ma an gerlyver Kernewek?
War drysa estyllenn an argh-lyvrow y'n esedhva yma, dell dybav.
Yth esa ke isel a-dal an chi.
Nyns esa tra arall a-dal dhodho.
Yth esa pastiow yeyn rag agan kroust. Bryntin!
Yth esov ow mires orth an gorholyon ena.
Hi a wiskas hy fows las.
Ny evav ten a koffi herwydh usadow.
Pan dhewelav tre, an teylu yw lowen.
Mona re gollas hy arghans.
An gath a gosk war an gweliow.
Ena y lammas an vugh dres an ke.
Mr Evans, an tiek, a vag deves ha hoghes.
Glanha an bord du ragov, mar pleg.
Ny gyrghsons aga thaklow gansa.
An vodrep Me a dorras bleujennow yn hy lowarth.
Dowr an fenten a dhe'n gover.
Ny wra ev y hwel. Diek yw ev.
Ev yw diwedhes pupprys.
Ammeth yw tra vras yn Kernow.
Oll an dus a asas an kuntelles warbarth.
Oll anedha a drelyas a-dhistowgh.
Oll ahanan a ganas y'n keur na.
Kernowyon oll, keffrys koth ha yowynk.
Meur ras dhywgh hwi oll.
Nebes a lever yndella.
Nebes geryow yw gwella.
Nebes ahanowgh hwi a vydh dewisys.
Nebes leth yw gesys.
Nebes anodho o poder.
Nyns eus karr vyth y'n fordh.
A leveris ev travyth? Ger vyth!
A welsys jy an edhen na? Travyth!
Ev a leveris mann.
Ny drelyas onan anedha a-dhistowgh.
Ny ganas onan ahanan y'n keur na.
Ev a welas ros a horn.
Yw an amari ma gwrys a brenn-derow?
Ugens a'n fleghes a wortas a-dhelergh.
Kans anedha a dhehwelis.
Ystynn dhymm nebes leth, mar pleg. Yma syghes dhymm.
Oll ahanan a yll gorthybi dhe'n govynn na.
Oll an gerens yw marow lemmyn.
Nebes a'n hynwyn yw kernewek, dell hevel.
A-barth oll ahanan, 'Meur ras!'.
Yw oll ahanowgh parys?
Nyns eus denvydh omma kynth yw hi seyth eur lemmyn.
Nyns yw onan ahanowgh krev lowr dhe sevel an men ma.
An pastiow da ma yw gwrys a vewin. An vamm a brenas an kig yn kikti Mr Ross, an kiger. Ev a werth an gwella bewin.
An bowjiow yw gwrys a brenn.
An hwegynnow na o gwrys a sugra gwynnrudh.
Ass yns teg, pennow an menydhyow y'n howlsedhes, an howl rudh a-ughta.
Ny wonn konvedhes travydh yn y gever.
Pandr'a leveris Maria yn kever Manow? Ny leveris hi ger yn hy hever.
An leth y'n badell a brojyas yn kettermyn ha'n dowr y'n galter.
Yma hwans dhymm a wovynn henna orth Jenefer po yn hy le nebonan arall.
An pyskador a dennas an ankor ha'n kok a woelyas a-dhistowgh.
I a balas kleudh down a-dro dhe'n park-kerri.
Fisten, fisten! Yma ergh ow tos!
Piw a armas yndella?
Kommol loes a dhre glaw.
Fatell o y worthyp? Ass o gokki!
Ottomma! Ow gols. My re dennas dew vlewynn wynn diworto!
Yowann a wovynnas orth an tiek, 'Py par gwydh yns i?' Ev a worthybis, 'Derow yns'.
Oll an fleghes a arm, 'Kernow bys vykken!' Pes da ov vy a henna.
Yma peder ros dhe bub karr. Yma an pympes a-ji ynno.
Yma nown dhe'n vebyon. An vamm a vynn ri nebes boes dhedha. Mes eus boes lowr y'n yeynell? Eus. Yma meur a vara hag amanenn gesys hwath ynwedh.
Esedh a-dhelergh, mar pleg. Nyns eus le gesys rybov.
Ty a vydh meur dhe les omma owth oberi genen.
Yth esen ow redya an paper-nowodhow ha my ow tybri.
Golgh dha dhiwleuv kyns dybri dha voes!
Tas a gosk yn ta wosa oberi yn tiwysek.
Kyns y vos dyskador, souder o.
Wosa agan gweles ev eth tre.
Yth esen a'm esedh hag i ow tonsya.
Yma Peder ow kolghi fos yn unn stevell ha'y wreg ow liwya fosow an stevell arall.
Yth esa an vamm a'y sav ha'n fleghes ow kwari.
Yma perghenn an boesti ow jynn-skrifa gans unn bys hag ev ow megi yn keth prys.
Yth esens i a'ga gorwedh y'ga gweli ha'n vamm ow pareusi aga hansel.
Omwolgh ha my owth omwiska!
Wosa redya an dowlenn my a geskewsis yn hy hever gans ow gour.
An drehevyans o melin goth kyns y vos diwotti, herwydh y berghenn.
Karol a lanhas an lestri kyns aga daskorr dhe'n lestrier.
An gewer yw hager war an heyl. Ny yll den gweles a-dreus dhodho.
Mir orth an pons! Yma puskes y'n avon yn-danno.
An hyns yw efan mes leun a dus yw ev.
Ke dhe-ves! Pur skwith ov.
Nevra ny vynn hi dehweles ha homm yw kales.
An tiek a dhros y vughes dhe'n skiber.
An rewler a worras an lytherow war an desk rybdho.
Yma euth dhymm. My a glewas tros ughel yn-mes y'n lowarth.
Ottena! A-dro dhe hanterkans hos war an lynn yn kres an hal.
Ymons i ow neuvya warbarth.
Res yw dhe Vr Richards mos dh'y soedhva pub dydh mes soweth diwedhes yw ev treweythyow.
Ny welsons an kert orth an gornell.
Pow pell yw Ejyp ha tir bras yw ynwedh.
Usi an lytherva ogas dhe hel an dre? Usi!
An peswara drehevyans diworto yw ev a'n keth tu.
Goel Sen Pyran a vydh pub blydhen dhe'n pympes a vis Meurth.
Tus pals a dhe'n eglos y'gan gwlas dhe'n jydh na.
Ple'ma bedh Sen Pyran hedhyw? Piw a woer?
Nyns ov mar dha dell o ev.
Janet yw hirra es Lisa.
Bronn Wennili yw an ughella menydh yn Kernow.
Kyn hwelas an lyther, ny redyas ger anodho.
Kynth o an gewer toemm, nyns eth hi dhe'n dre mes gortos tre.
An re ma yw mar dha avel hemma, dell glewav.
Nyns yw an wivrenn mar hir avel an huni arall.
Bys dhe'n eur ma nyns yw an gewer mar lyb dell o hi de.
Nyns ov mar dhrog avella, dell dybav.
Yw Margh mar drist dell o ev Dy' Sul?
Hware yth omglewis mar lowen avel edhen.
A nyns yw hy chi mar vyghan avel krow den bal?
Puptra a vydh mar salow avel chi pronter.
Nyns on ni mar feusik avelli.
Na gows mar fol!
Lowena o mar skav avelov ow tonsya.
Dell glewav, an korev na yw kepar ha dowr toemm.
Esta mar oer dell leverydh?
Mar es yw dyski Kernewek avel dyski ken yeth.
Dew our diwettha o pan dheuth hi.
Milvil yw moy es naw kans mil a gans mil.
Yw korev a'n par na kreffa ages gwin?
Kolan a boenyas dihwans dh'y vamm mes lenta o es y hwoer.
Pandra! An gewer yw braffa lemmyn.
Y'n Gwenton an eythin yw hwekka es dell yns i y'n Gwav.
Nyns yw an vebyon hirra ages aga hwerydh.
Hy gour o poessa agessi.
Keur an chapel yw brassa es keur eglos an blu martesen.
Py lies den yw furra ages Seleven?
Esedh orth an tan! Ty a vydh toemma ena.
Py par ydhyn a nij ugella ages an kommol?
Roger yw moy bysi es y goweth, Les.
An dra ma yw an gwettha oll.
A nyns yw an lew an kreffa enyval y'n norvys?
An brassa stevell yw an nessa stevell dhe'n wolghva.
Gwari peldroes. Henn yw an gwella gwari!
Nag yw! Gwari rygbi yw gwell es gwari peldroes.
An tewa dyenn a vydh pup-prys melyn, mar velyn avel amanenn.
Dr Treven o an furra medhyk y'n dre. Nyns esa medhyk furra agesso yn mysk an vedhygyon erell.
Yma hwans dhymm a wortos ow gwreg yn gorsav an kyttrin.
Puskes a neuv yn dowrow an avon ha'n mor.
Res yw dhe bubonan sywya an keth fordh ha'n huni gyns.
Kynth o an galter leun a dhowr bryjys, nyns esa lowr rag peswar hanafas a de.
Kyn hwra an eseli aga ober, nyns yw ev da gans peub anedha.
Yth esen vy y'n dre hag a-wosa yn tre arta.
Yma an vamm ow tiwiska an yowynka flogh.
Henri a vynn esedha war an isella kador.
Ny yll ev esedha war an ughella huni.
An skoloryon, mebyon ha mowesi, a dhe'n keth skol y'n dre.
Perl a wrug gweres an maw.
Perl a wrug y weres.
Peder a wrug ow gweles.
Hi a vynn dha glewes.
Lowena a yll y skrifa.
My a wra hy hudha.
Yowann a vynnas agan toella.
Nebonan a wrug agas herdhya.
Hwi a allas aga frena.
Ny wrug Maria aga gweles ena.
Piw a vynn ow gweres?
Py flogh a wra y dhyski?
Pyth a wra y lanhe?
Pandr'a yll y dhaskorr?
Piw a vynn'ta y weles?
Py chi a wrug Mr Potter y brena?
Pandr'a yllons i y wul?
I yw ow mamm ha'm tas.
Pam a dheuth y'n stevell hag esedha ha redya lyver.
Pam a dheuth y'n stevell hag a esedhas hag a redyas lyver.
Pam a dheuth y'n stevell ha hi a esedhas ha hi a redyas lyver.
Pam a dheuth y'n stevell mes ny redyas hi lyver.
Pam a dheuth y'n stevell hag yma hi ena hwath.
Pam a dheuth y'n stevell ha my a gewsis orti.
Plema'n boes, mar pleg? Meg a wra y bareusi.
Ny allav y drelya yn Sowsnek.
Piw a yll aga dannvon dhodho dh'aga frevi.
Ni a vynn y dhiwedha a-dhistowgh.
Kemmer an wedrenn arta. Ny wrug Jenni hy lenwel a win.
A wre'ta agan aswonn? Drog yw genev! Ny wrav agas aswonn.
Ottomma an selsigennow ma! Re goth yns, sur. Piw a vynn aga dybri lemmyn?
A wra an venyn na ow hara? Ny wonn! Ny wonn!
Pubonan a synsis an lovan ha'y thenna.
Yma an tas ow palas y'n lowarth. Piw a vynn y weres?
Meur a draow yw gwerthys.
An awel o krev. Ny allas an gorholyon dos ogas dhe'n porth.
An tasow-wynn a esedhas warbarth yn-mes a'n diwotti ha klappya.
Yma an gath a'y growedh war an leur yn-dann an gador y'n esedhva.
Eus arghans lowr y'n arghantti rag prena karr nowydh?
Eus arghans lowr dhyn ynno?
Noy Mr Stevens yw moen ha'y nith yw tew.
Ro dhedhi hy eskisyow gell, mar pleg.
Dhe by eur yth yw an tren dhe Loundres an dohajydh ma?
Yma tren skav dhe dhiw eur marnas teyr mynysenn warn ugens.
Otta! An lavrek ma yw re verr ragov.
Res yw dhis prena lavrek nowydh ytho.
Yth esa syghes bras dhymmo vy hag yth evis gwedrennas a gorev a-dhistowgh.
Nebes podigow yw terrys, re erell yw plos. Ny yll den eva leth anedha.
Usi an amaris orth an fos? Ymons!
Nyns eus gesys kestenenn y'n koes, dell dybav.
Martesen onan goth hepken.
Syns dornla an daras ha trel e!
Py lies mildir yw an fordh dhe Druru a Essa?
Kanow agan bro yw hwekka ages kanow broyow erell.
Ni a dhybris li. Ena ni a gerdhas. Kerdh hir o dhe'n kerrek war an hal
Lost aga hi yw shyndys.
Poes o genen pysi Martyn a weres gans an hwel mes da o ganso agan gweres.
Golgh an badell vras kyns hy gorra yn amari an gegin.
Jen a skubas strel daras an chi gans skubell gales ha strel an esedhva gans skubell vedhel.
Ewnter Frank a droghas skorrennow gans heskenn hag ev a wrug aga gorra war an tansys yn y lowarth.
An gwithyas-kres a yskynnas an skeul bys dhe fenester an ughella chambour.
Na hwarth! My re gollas an sebon y'n dowr. Res yw dhymm y hwilas.
Fatell yll hi bywa heb pellgowser yn hy chi?
An vamm-wynn re verwis a-dhistowgh.
Wosa li y kevis vy pal ha mos yn-mes dhe balas y'n lowarth a-rag an chi.
Prag y harmas ev?
Prag yth evas hi an te toeth da?
Prag y trigas Mighal tre? 
Prag na vynnydh jy gortos penn an gwari? Drefenn ow bos helergh ow tehweles tre.
Prag y prenas Pol an korev? Drefenn ow bos heb arghans.
Prag y teuthons i ena? Drefenn bos hwans dhedha a'gan gweles.
Prag y targanas an gwas kewer deg hag yma hi ow kul glaw? Drefenn ev dhe vos gokki, sur.
Prag y hworfennowgh agas ober dhe beder eur pub Dy' Gwener? Drefenn bos hwans dhyn a vones tre moy a-varr.
Prag y tybydh yndella? Drefenn nag eus ken fordh dhe dybi.
Prag nag esosta ow skoedhya dha goweth? Drefenn nag ov mar anfur dhe wul henna y'n prys ma.
Prag y tregh ev an skorrennow na? Drefenn ev dh'aga leski war an tansys.
Prag na worr Hykka y basti y'n forn? Drefenn ev dh'y dhybri yeyn.
Yma fleghes ow kwari yn garth-gwari an skol vyghan. Re anedha yw bysi. Yma re erell a'ga sav orth fos an keth skol.
Prag yma an re ma ow sevel yndella? Martesen drefenn aga bos skwith. I re worfennas aga gwari ynsi.
'Osta lewyer an karr ma, syrr?' yn-medh an gwithyas kres. 'Ov!' Mr Karn a worthybis. 'Pandr'a hwer?'
'Yma diwros war an fordh ena ha gour shyndys a'y wrowedh war an leur', an gwithyas kres a leveris. 'Res yw dhis gortos deg mynysenn, mar pleg. Ni a vynn y worra dhe'n klavji a-dhistowgh.'
'My a vynn agas skoedhya y'n dra ma,' Mr Karn a leveris. 'A allav vy agas gweres?'
An glaw yw tynna es dell o de. Nyns o an dhargan gwir, my a dyb.
Yma jynn-ebrenn ughel a-ugh an kommol. A yll'ta y glewes?
Gallav mes ny allav y weles.
Ro dhymm dha drigva ha'th hanow, mar pleg.
Oll ahanowgh yw Kernewegoryon mes nebes ahanowgh yw gwell ages re erell.
Igor gorher an badell! Pyth eus yn-danno?
Piw a appos an lewyoryon-taksi y'n ranndir ma?
Esowgh hwi ow kwaytya kerdh an olifanses ha'n kowrvergh ha'n enyvales erell dre gres an dre? Soweth, gyllys yns. I eth alemma seulabrys dhe deyr eur poran.
Pan o Pamela difun, hi a wolghas an lestri ha'ga gorra y'n gloes.
