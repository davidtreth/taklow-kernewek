

# ------------------------------------------------------------------------ #
#  The text of _Gwreans an Bys_ (The Creation of the World) as converted   #
#  to Kernewek Kemmyn by Keith Syed and further edited by Ray Edwards.     #
#            Taken from the KDL edition (Augst 2000).                      #
#                                                                          #
#  N.b. The line numbers are those of Stokes, and differ very slightly in  #
#  places from those of Hooper/Nance (Talek/Mordon) and Neuss.             #
#                                                                          #
#      Grasys yw aswonnys dhe Ray Edwards rag provia an devnydh-ma.        #
# ------------------------------------------------------------------------ #

### KDL page 1

### [ms 01r]


#### GWRIANS AN BYS


## THE FATHER IN HEAVEN

# [The father must be in a clowde and when he speakethe of heaven 
# let ye levys open]

cwkk0001  Ego sum Alpha et Omega.
cwkk0002  Heb dalleth na diwedhva
cwkk0003  pur wir my yw,
cwkk0004  omma a-ji dhe'n kloudys,
cwkk0005  war fas an dowr yn sertan,
cwkk0006  tri ferson yn unn dywses
cwkk0007  ow kesreynya bys vykken
cwkk0008  yn meur enor ha vertu.
cwkk0009  My ha'w Mab ha'n Spyrys Sans,
cwkk0010  tri yth on yn unn substans,
cwkk0011  komprehendys yn unn Dyw.

# [Genesis capite primo]

cwkk0012  My yw henwys Dyw an Tas,
cwkk0013  ollgalloesek dres pub tra.
cwkk0014  Skon y fydh gwrys der ow ras
cwkk0015  nev, plas rial dhe'm trigva,
cwkk0016  ha'w thron-sedha ow bodh yw
cwkk0017  may fo henna.
cwkk0018  Ha'n nor ynwedh a-woeles
cwkk0019  skon orth kompas a vydh gwrys.
cwkk0020  Honna a vydh ow skavell droes
cwkk0021  rag ow plesour pup-prys,
cwkk0022  ha dhe'm enor maga ta.
cwkk0023  Nev omma yw gwrys genev,
cwkk0024  orth ow dywses yn sertan.
cwkk0025  Hag ynni y fydh gorrys
cwkk0026  neb a'm gordh gans joy ha kan.
cwkk0027  Naw ordyr eledh gloryus
cwkk0028  i a vydh, rial ha splann,
cwkk0029  kannasow dhymm dannvenys
cwkk0030  rag ow servya bys vykken.
cwkk0031  My a vynn may fons nevra.

### KDL page 2

cwkk0032  Lemmyn pub Ordyr dh'y se
cwkk0033  my a vynn may fo gorrys,
cwkk0034  ha pub onan dh'y dhegre
cwkk0035  a vydh gorrys dhe'm servis
cwkk0036  pan vynnav vy kommondya.
cwkk0037  Omma nessa dhe'm tron vy
cwkk0038  an kynsa tri a vydh gwrys.
cwkk0039  Cherubyn, an ughella
cwkk0040  ty a vydh. Deus a-rag uskis;
cwkk0041  Serafyn, ynwedh Tronys.
cwkk0042  Ow gordhya oll hwi a wra,
cwkk0043  par dell yw ow bodh nevra,
cwkk0044  omma pub prys.
cwkk0045  Ha ty, Lusifer golow,
cwkk0046  yndella yw dha hanow.
cwkk0047  'Ugh pub el ty a ese'

### [ms 01v] 

cwkk0048  An kynsa Ordyr ty yw.
cwkk0049  Gwayt ow gordhya war bub tu,
cwkk0050  dhiso jy par dell goettha.
cwkk0051  Y'n sekond degre y fydh gwrys
cwkk0052  tri Ordyr moy, yn sertan.
cwkk0053  Deus a-rag dhymm, Prynsipatys.
cwkk0054  Ty a 'sedh omma poran,
cwkk0055  Potestas y'n barth arall,
cwkk0056  Domynashyon y'n tu ma,
cwkk0057  ow praysya hag ow lawdya
cwkk0058  dhe'm hanow nevra heb gil.
cwkk0059  A'n tressa degre a-woeles
cwkk0060  my a wra tri Ordyr moy.
cwkk0061  Argheledh, Ordyr pur vras,
cwkk0062  dewgh a-rag omma dhe vy,
cwkk0063  ha Vertutys kekeffrys.
cwkk0064  #				   # dummy line Stokes 64
cwkk0065  Ha'n eledh, y'n barth dheghow
cwkk0066  hwi a 'sedh omma heb gow.
cwkk0067  Dhymm y fydhowgh kannasow,
cwkk0068  hag a wrewgh ow arghadow
cwkk0069  gans joy bras ha kan pub prys.
cwkk0070  Lemmyn pan yw dhymmo gwrys
cwkk0071  nev ha nor orth bodh ow brys,
cwkk0072  ha'n naw ordyr kollenwys
cwkk0073  ha'n kynsa jorna spedys,
cwkk0074  my a's soen gans ow ganow,

### KDL page 3

cwkk0075  hag a vynn diyskynna
cwkk0076  dhe'n nor yn-dann an kloudys,
cwkk0077  hag ow bodh guthyl ena
cwkk0078  my a vynn, may fo gwelys
cwkk0079  ow bosa Dyw heb parow.
cwkk0080  Lemmyn y'n sekond jorna
cwkk0081  gwrav Braster a-dhesempis.
cwkk0082  Y'n ebrenn eus a-wartha
cwkk0083  my a vynn bos golow gwrys
cwkk0084  hag ynwedh bos diberthva
cwkk0085  sur ynter an jydh ha'n nos.
cwkk0086  Ny fyll dhymm konduk a dra
cwkk0087  war an bys der ow galloes.
cwkk0088  An mor bras yn kott termyn
cwkk0089  a-dro dhe'm tir a vydh dres,
cwkk0090  rag y witha pur ylyn
cwkk0091  orth harlotri prest pub prys.

### [ms 02r] 

cwkk0092  An tressa dydh my a wra
cwkk0093  dhe'n gwydh sevel yn-ban,
cwkk0094  ha doen delyow teg ha da
cwkk0095  ha flourys hweg, yn sertan.
cwkk0096  Ow bolonjedh yw henna,
cwkk0097  may tokkons ynna pur splann
cwkk0098  frutys dhe'm bodh, rag maga
cwkk0099  seul a dheg bywnans hogen.
cwkk0100  Y'n peswara dydh bydh gwrys
cwkk0101  an howl ha'n loer yn tevri,
cwkk0102  ha'n ster ynwedh kekeffrys,
cwkk0103  rag gul golow vynari.
cwkk0104  An re ma yw fin gonedhys.
cwkk0105  Ow bennath y rov dhedha.
cwkk0106  Y'n pympes dydh, orth ow brys,
cwkk0107  an puskes, heb falladow,
cwkk0108  hag oll an ydhyn keffrys,
cwkk0109  my a's gwra dhe'm plegadow,
cwkk0110  hag oll an bestes y'n bys,
cwkk0111  gans pryves a bub sortow.
cwkk0112  An re ma yw oll teg gwrys.
cwkk0113  My a's soen warbarth, heb gow.

## LUCIFER IN HEAVEN
cwkk0114  Peace, I say, oll eledh nev!
cwkk0115  Goslowewgh dhe vy lemmyn!
cwkk0116  Krysewgh ow bosa pryns krev,
cwkk0117  hag ynwedh dhy'hwi chyften,
cwkk0118  byghan ha bras.

### KDL page 4

cwkk0119  Lusifer yw ow hanow,
cwkk0120  pennsevik yn nev omma.
cwkk0121  Ow howetha yw tanow.
cwkk0122  hwi a woer yn ta henna,
cwkk0123  ow bosav gwell es an Tas.
cwkk0124  My yw lantern nev, ywis
cwkk0125  avel tan ow kolowi,
cwkk0126  moy splanna es an Drynses.
cwkk0127  Henna degewgh hwi dustuni,
cwkk0128  ow bosav pryns pur loryus.
cwkk0129  Oll gans owr ow terlentri
cwkk0130  yth esov, heb dout y'n kas.
cwkk0131  Splanna es an howl devri,
cwkk0132  hwi a yll warbarth gweles
cwkk0133  ow bosav, sertan pub prys.
cwkk0134  Ny vynnav orth el namoy

### [ms 02v] 

cwkk0135  dos dhe'm stat marnas my.
cwkk0136  Henna yw ow thowl, devri.
cwkk0137  Maga fras ov avel Dyw.
cwkk0138  My a gommond war bub tu
cwkk0139  myns eus yn nev dhe'm gordhya.
cwkk0140  Eledh oll, hwi a glywas,
cwkk0141  pandr'a gewsowgh dhymm lemmyn?
cwkk0142  Dell nag o'ma polat bras?
cwkk0143  Gorthybewgh hwi oll, pub onan.
cwkk0144  Hwi a woer pyth o'ma.
cwkk0145  An Tas gallas alemma.
cwkk0146  My a dewl ny dheu omma
cwkk0147  bys vykken mara kallav.

## ANGEL OF LUCIFER
cwkk0148  Lusifer, ty yw henna
cwkk0149  sur a bass myns eus yn nev.
cwkk0150  Kreatys nobyl omma
cwkk0151  yth o'ta a natur krev,
cwkk0152  ha my a'n krys.
cwkk0153  Sur rakhenna dhe'th enora
cwkk0154  my a vynn, 'ugh an Drynses.

## ANGEL OF GOD in that degree
cwkk0155  Ty greatur unkinda,
cwkk0156  erbynn dha Vaker ow kows!
cwkk0157  Prederi prag na wre'ta
cwkk0158  y feusta gwrys, ty was lows,
cwkk0159  gans Dyw omma?
cwkk0160  Ganso pan wres komparya
cwkk0161  meur dhe vlamya yth osta
cwkk0162  ha paynys y'fydh ragdho.

### KDL page 5


## ANGEL OF LUCIFER in the second degree speaks kneeling.
cwkk0163  P'yw henna a vydh mar vold
cwkk0164  kows ger erbynn Lusifer?
cwkk0165  Here he has unto you told
cwkk0166  that in heaven is not his peer,
cwkk0167  ha my a'n krys.
cwkk0168  Hwi a'n gwel ow terlentri
cwkk0169  splanna es an howl devri.
cwkk0170  My a'th enor, dhymm dell res.

## ANGEL OF GOD in that degree.
cwkk0171  A taw, na gows a henna
cwkk0172  my a'th pys; krys ow lavar.
cwkk0173  Neb a'n formyas ev omma
cwkk0174  a'n deform arta, preder,
cwkk0175  y vodh pan vo.
cwkk0176  Mar trIgowgh hwi y'n kryjyans na
cwkk0177  moredh hwi a's bydh ragdho,
cwkk0178  trestyewgh dhodho.

## ANGEL OF LUCIFER in the 3rd degree speaks kneeling.
cwkk0179  Pynagoll yw a lavarro
cwkk0180  nag yw Lusifer wordhi
cwkk0181  omma dh'agan governa
cwkk0182  ha bos penn yn nev devri,
cwkk0183  a lever gow:

### [ms 03r] 

cwkk0184  eya, ha wordhi pub prys
cwkk0185  dhe vos yn tron esedhys
cwkk0186  avel Dyw, sur heb parow.
cwkk0187  My a'n gordh omma dell res,
cwkk0188  war ow dewlin kekeffrys,
cwkk0189  rag y vos mar garadow.

## LUCIFER IN HEAVEN
cwkk0190  Dell wrama reynya omma
cwkk0191  yn tron 'wartha gans glori,
cwkk0192  hwi a 'sedh warbarth genev,
cwkk0193  myns a goello orthiv vy,
cwkk0194  poran ryb ow thenewenn.

# [Let hem offer to assend to ye  trone the Angell stayethe hem] 

cwkk0195  I was mad-e of a thought.
cwkk0196  You may be glad of such  wight,
cwkk0197  and in heav'n so gay y-wrought.
cwkk0198  Seemly am in every sight.
cwkk0199  Come up to me, everyone,
cwkk0200  hag y'n eur na gwrav assaya
cwkk0201  dhe vos mester war an tron.

### KDL page 6


## ANGEL OF GOD in the 3rd degree
cwkk0202  Ty, Lusifer, unkinda
cwkk0203  meur yth os orth dha Vaker.
cwkk0204  Dout yth yw dhis rakhenna
cwkk0205  kavoes meur y dhisplesour,
cwkk0206  dell os wordhi dhe henna.
cwkk0207  Prag na wre'ta prederi
cwkk0208  y feusta formys, devri,
cwkk0209  der y wrians ev omma?
cwkk0210  Der henna, preder yn ta.
cwkk0211  Ev a yll der er arta
cwkk0212  dhe'th dhistrui, 'skemunys.

## LUCIFER IN HEAVEN
cwkk0213  Ty, Mighal, re stout yth os
cwkk0214  pan wres orthiv vy settya.
cwkk0215  My a grys hag a'n soppos
cwkk0216  y fynnses jy komparya
cwkk0217  lemmyn genev.
cwkk0218  Na wres, na wres, na borth dout,
cwkk0219  ty, nag oll dha gowetha.
cwkk0220  Mara kwredh, my a'gas klout.
cwkk0221  Rakhenna gwrewgh ow gordhya
cwkk0222  ha warbarth trestyewgh ynnov.
cwkk0223  Hwi a'm gwel ow terlentri
cwkk0224  splanna es an Tas devri.
cwkk0225  Henna krysewgh ow bosav.

## THE FATHER IN HEAVEN

# [the father commeth before heven & speaketh to lucyfer]

cwkk0226  A Lusifer. Lusifer,
cwkk0227  ty a veu oll lantern nev,
cwkk0228  ha dredhov sertan pub eur
cwkk0229  ty a veu eksaltys brav,
cwkk0230  hag a'th settyas pur ughel.

### [ms 03v] 

cwkk0231  Lemmyn meur os unkinda
cwkk0232  orthiv vy pan wres settya.
cwkk0233  Rag dha woeth, dhe bayn nevra
cwkk0234  ty a wra diyskynna
cwkk0235  mayth elles isel.
cwkk0236  Determys ov dhe unn dra,
cwkk0237  ha konkludys maga ta;
cwkk0238  dhe wuthyl unn den omma
cwkk0239  a dhor ha slim dhe'm servya,
cwkk0240  ha'th plas jy dhe opya,

### KDL page 7

cwkk0241  rag kollenwel an roumys
cwkk0242  a vydh voyd yn nev uskis
cwkk0243  dredhos jy ha'th kowetha.
# [lett hell gape when ye father nameth yt]

cwkk0244  Ifarn ragos a vydh gwrys.
cwkk0245  Uskis kommondyav henna.
cwkk0246  Ena ty a vydh trigys,
cwkk0247  ha myns assentyas genes
cwkk0248  genes jy a'n naw ordyr.
cwkk0249  Yn paynys bys vynari
cwkk0250  heb ronson vydholl na fin,
cwkk0251  ena pub eur ow mornya
cwkk0252  rag galarow, bys worfenn,
cwkk0253  hwi a vydh, my a lever.

## LUCIFER IN HEAVEN
cwkk0254  Ay! A vynn'ta jy orth mab-den
cwkk0255  pan vo gwrys a slim hager
cwkk0256  okkupya rag sertan
cwkk0257  ow roum vy, na'n jeves peer
cwkk0258  omma yn nev?
cwkk0259  Henna 'via hager dra!
cwkk0260  Den a vynn'ta gul a bri
cwkk0261  dhe dhos omma dhe'n plas ma
cwkk0262  neb yw lenwys a## glori?
cwkk0263  Ragdho wordhi nyns yw ev!
cwkk0264  Na, na, ny vydh yndella.
cwkk0265  My a worthyp dhis henna.
cwkk0266  An plas sur lowr dhiworto
cwkk0267  my a with hwath, re'm lowta,
cwkk0268  ha dhiworthis jy keffrys.
cwkk0269  Ty a'm gwel vy krev omma
cwkk0270  hwath pur brout ow trebuchya.
cwkk0271  Hanter an eledh genev vy
cwkk0272  assentys yth yns, syrra,
cwkk0273  dhe'm mentena yn spit dhis,
cwkk0274  dell wel'ta jy.
cwkk0275  For well nor woe
cwkk0276  I will not go.
cwkk0277  I say you so.
cwkk0278  This will not be,
cwkk0279  dhymmo vy krys.
cwkk0280  Rag my a omsyns
cwkk0281  sertan 'ugh peub myns
cwkk0282  a veu bythkweth hwath formys.

### KDL page 8


## THE FATHER

### [ms 04r]

cwkk0283  Taw, Lusifer milligys,
cwkk0284  y'n golonn dell os goethus.
cwkk0285  Rag skon ty a dhe baynys
cwkk0286  heb redempshyon, dhymmo krys,
cwkk0287  sur dhymmo krys.
cwkk0288  Oll dha splannder ha'th tekter
cwkk0289  y treyl skon dhis dhe hakter,
cwkk0290  ha meur euthek bileni.
cwkk0291  MIghal, pryns ow chevalri,
cwkk0292  ha'n eledh a'n ordyr naw,
cwkk0293  an rebellyans ma devri -
cwkk0294  dhe'n dor ganso, mester ha maw,
cwkk0295  dhe ifarn, hager drigva.
cwkk0296  Ena trigens yn paynys,
cwkk0297  ha galarow meur pub prys,
cwkk0298  yn pur sertan rag nevra.

## MICHAEL

# [All the Angells must haue swords and staves & must come to 
# the rome wher Lucyfer ys]

cwkk0299  Deun warbarth, an naw ordyr!
cwkk0300  Helghyn yn-mes Lusifer
cwkk0301  a-dhesempis mes a'n nev.

## LUCIFER
cwkk0302  Ty jett, gwrav dha eksamnya.
cwkk0303  Prag y fynn Dyw ow dampnya,
cwkk0304  ha my mar wolow ha krev?

## MICHAEL
cwkk0305  Rag dha vosta milligys
cwkk0306  hag y'n golonn re woethus.
cwkk0307  Der reson dhis my a brev.
cwkk0308  Ty fol, prag na bredersys
cwkk0309  a dhorn Dyw y feusta gwrys,
cwkk0310  ynwedh ganso eksaltys
cwkk0311  dres myns el yn nev 'sedhys
cwkk0312  omma yn y dron 'sedhys?

## LUCIFER

# [let lucyfer offer to go vpe to the trone]

cwkk0313  Even y'n tron mynnav 'sedha,
cwkk0314  ha'n keth plas mynnav gwitha
cwkk0315  hwath, yn spita dhis.
cwkk0316  Keffrys my ha'm kowetha
cwkk0317  der gledha a vynn tria
cwkk0318  ow bosav moy wordhi
cwkk0319  ages an Tas, sur, pub prys.

### KDL page 9


## GABRIEL
cwkk0320  Warnedha, myns eus yn nev!
cwkk0321  Gwren yn kerdh y helghi eev
cwkk0322  dhe ifarn, dhe dewolgow.

### [ms 04v]

cwkk0323  Ha hwi oll y gowetha,
cwkk0324  kewgh yn kerdh ynwedh gansa!
cwkk0325  Kronkyewgh i gans kledhedhyow!

## LUCIFER IN HELL

# [Let them fight wth swordis and in the end Lucyfer voydeth 
# & goeth downe to hell apareled fowle wth fyre about hem turning 
# to hell and every degre of devylls of lether & spirytis on 
# cordis runing into ye playne and so remayne ther, 9 angells 
# after Lucyfer goeth to hell] 					

cwkk0326  Out, ellas, gallas fasow!
cwkk0327  Yth esov yn tewolgow.
cwkk0328  Ny allav dos anodho.
cwkk0329  Yn pytt down yth ov tewlys,
cwkk0330  a-berth yn ifarn kelmys
cwkk0331  gans chayn, tan a-dro dhymmo.
cwkk0332  Kyn na'm boma lowena,
cwkk0333  yma lower 'skynnys genev
cwkk0334  a'n eledh sur dhe driga.

## GOD THE FATHER

### [ms 05r] 

cwkk0335  Gallas Lusifer, drog pryv,
cwkk0336  mes a'n nev dhe dewolgow.
cwkk0337  Ha lemmyn yn y le ev
cwkk0338  my a vynn heb falladow
cwkk0339  unn den formya
cwkk0340  yn vali Ebron, devri
cwkk0341  rag kollenwel yredi
cwkk0342  an le may teuth anodho.

# [Adam and Eva aparlet in whytt lether in a place apoynted by 
# the conveyour & not to be sene tyll they be called & thei 
# knell & ryse]	

cwkk0343  Dell on ni onan ha tri
cwkk0344  Tas ha Mab yn Trinity,
cwkk0345  my a'th wra jy, den, a bri
cwkk0346  haval dh'agan fas hware,

### KDL page 10

cwkk0347  hag a hwyth yn dha vodi
cwkk0348  spyrys, may halles bywa,
cwkk0349  ha'n bywnans pan y'n kelli
cwkk0350  dhe'n dor ty a dreyl arta.
cwkk0351  Adam, sav yn-bann yn klor,
cwkk0352  ha treyl dhe gig ha dhe woes.
cwkk0353  Preder my dhe'th wul a dhor,
cwkk0354  haval dhymm dhe'n penn ha troes.
cwkk0355  Myns eus yn tir hag yn mor,
cwkk0356  warnedha kemmer galloes.
cwkk0357  Yn sertan, rag dri askorr,
cwkk0358  ty a vyw may fita loes.
cwkk0359  Rag dha gerensa lemmyn
cwkk0360  my a vynn gul paradhis,
cwkk0361  plas delysyous dres eghenn.
cwkk0362  Rag ow flesour otta gwrys!

# [Let the father put Adam into paradise. Lett flowres apeare 
# in paradice. Let Paradyce be fynelye made wyth iiv fayre trees 
# in yt And an appell vpon the tree & som other frute one the 
# other. A fowntaine in Paradice & fyne flowers in yt painted]*		

cwkk0363  Lower flourys a bub eghenn,
cwkk0364  y'n plas ma otta tevys
cwkk0365  ha frutys war bub gwydhenn.
cwkk0366  Y tyv gwav ha hav keffrys.
cwkk0367  Ha lemmyn, war oll an plas
cwkk0368  my a wront dhis bos gwithyas,
cwkk0369  war bub frut, losow ha has
cwkk0370  dhe'th plesour, dhis my a as.

# [poynt to the tree]		

cwkk0371  Saw bydh war dhymmo pub prys.
cwkk0372  A'n keth gwydhenn ma omma
cwkk0373  gwayt na vo gensi mellys;
cwkk0374  my a'th charj a-ugh pub tra.
cwkk0375  An wydhenn ma yw henwys
cwkk0376  Gwydhenn Godhvos Drog ha Da.
cwkk0377  Mar pydh hy frut hi tastyes
cwkk0378  ty a vydh dampnyes ragdho,
cwkk0379  ha sojet ankow dredho
cwkk0380  ty a vydh; preder henna.

### [ms 05v] 

cwkk0381  Tra moredhek yw sertan
cwkk0382  gweles Adam y honan
cwkk0383  heb kowethas.

### KDL page 11

cwkk0384  Adam, kosk dhejy lemmyn.
cwkk0385  Ahanas tenna asenn
cwkk0386  my a vynn, a'th tenewenn,
cwkk0387  hag a honna pur sertan
cwkk0388  my a vynn gul dhis pries.

# [Let adam laye downe & slepe wher eva ys & she by the conveyour 
# must be taken from adam is syde. Let the father take a bone owt 
# of adam is syde]

cwkk0389  Skon a onan dha asow
cwkk0390  my a wra dhiso parow
cwkk0391  pub eur dhis rag dha weres.

## ADAM

# [At the Father is comandemt she [leg. they] eryseth]*		

cwkk0392  A, A, A, ow Arloedh da!
cwkk0393  Benyn hi a vydh henwys.
cwkk0394  A'm korf vy gwrussys honna:
cwkk0395  Eva a'm asenn yw gwrys.
cwkk0396  Ragdho yth os bennigys!

## FATHER

# [Let fyshe of dyuers sortis apeare & serten beastis as oxen 
# kyne shepe & such like]

cwkk0397  Adam, otta an puskes,
cwkk0398  ydhyn y'n ayr, ha bestes
cwkk0399  kekeffrys yn tir ha mor:
cwkk0400  Ro dhedha aga henwyn;
cwkk0401  i a dheu dhe'th worhemmynn,
cwkk0402  saw na vegh i war neb kor.

## ADAM
cwkk0403  Yth hanwav bugh ha tarow.
cwkk0404  Oll an chatel dibarow
cwkk0405  aga henwyn kemmerens,
cwkk0406  margh ha kasek hag asyn,
cwkk0407  ki ha kath ha logosenn,
cwkk0408  dyffrans ydhyn ha serpons.

### KDL page 12

# [A fyne serpent made wth a virgyn face & yolowe heare vpon her head]

cwkk0409  Y rov henwyn dhe'n puskes,
cwkk0410  siwyon, penngarnes, syllies;
cwkk0411  my a's reken oll diblans.

## FATHER

# [Let the serpent apeare & also gees & hennes]	

cwkk0412  Rag bones oll teg ha da
cwkk0413  yn hwegh dydh myns eus formys,
cwkk0414  aga soena my a wra,
cwkk0415  may fo'n seythves dydh henwys
cwkk0416  an dydh sur a bowesva
cwkk0417  a bub den a vo selwys.
cwkk0418  Yn diskwedhyans a henna
cwkk0419  my a bowes desempis.

## LUCIFER

# [After the father hath spoken lett hem departe to heaven in a clowde] 

cwkk0420  Gallas genev hager dowl
cwkk0421  dhe bytt ifarn mes a'n nev.
cwkk0422  Ena my a dhug an rewl,
cwkk0423  ha lemmyn yn payn pur grev
cwkk0424  yth esov, a dhur nevra.
cwkk0425  Nyns eus dhymmo remedi.
cwkk0426  An trespass yth o mar vras.
cwkk0427  Ny amont hwilas mersi.
cwkk0428  My a woer na vynn an Tas
cwkk0429  ow foli dhymmo gava.

### [ms 06r]

cwkk0430  Rakhenna, oll an venjans
cwkk0431  a allav dhe brederi
cwkk0432  my a vynn gonis dehwans
cwkk0433  der neb for' a vras envi.
cwkk0434  Ny wrav vri erbynn p'ywa.
cwkk0435  My a woer yma formys
cwkk0436  gans an Tas unn den a bri.
cwkk0437  Haval dhodho yth yw gwrys,
cwkk0438  oll y gorf yn pur semli.
cwkk0439  Ny allav perthi henna.
cwkk0440  Envius ov er y bynn.
cwkk0441  My a vynn tewlel neb jynn
cwkk0442  dh'y doella, mara kallav.

### KDL page 13

cwkk0443  Gans Dyw yth yw apoyntys
cwkk0444  warden war oll paradhis.
cwkk0445  Der henna yth ov grevys,
cwkk0446  y weles ev eksaltys,
cwkk0447  ha my dres dhe iselder.
cwkk0448  Dhe henna yma gwre'ti,
cwkk0449  benyn yw henwys Eva.
cwkk0450  Gwrys a'y asenn y feu hi,
cwkk0451  marthys teg a-ugh pub tra,
cwkk0452  saw hy skians yw brottel.
cwkk0453  My a vynn, mara kallav,
cwkk0454  hwilas neb for' dh'y themptya,
cwkk0455  par dell oma gwas sotel.
cwkk0456  Now Adam 'ma ow lordya
cwkk0457  avel dug yn paradhis,
cwkk0458  ha my sevelyek omma
cwkk0459  yn ifarn yn tan, pup-prys
cwkk0460  yn poethvann bras ow leski.
cwkk0461  Saw an keth Adam yw gwrys
cwkk0462  my a woer heb dout y'n kas,
cwkk0463  dhe gollenwel an roumys
cwkk0464  eus yn nev der ow goeth bras
cwkk0465  yw voyd dredhov ha'w meni.
cwkk0466  Saw mar kallav, der dhevis,
cwkk0467  gul dhe Adam dhymm koela,
cwkk0468  my an drosa dhe baynys,
cwkk0469  na dheffa dhe'n nev nevra,
cwkk0470  mara mynna dhymm koela.
cwkk0471  Saw Eva mynnav 'ssaya.
cwkk0472  Hi yw esya dhe doella
cwkk0473  es Adam, yn gwir yn ta,
cwkk0474  ha moy sempel.
cwkk0475  Ynwedh ny dal dhymm bos gwelys
cwkk0476  ow honan y'n keth shap me.
cwkk0477  Hager yth ov difashes,
cwkk0478  ny yll tra bones hakkra.
cwkk0479  Hwi oll a'm gwel.

## BEELZEBUB

### [ms 06v] 

cwkk0480  Hager lowr os, my a'n 'vow.
cwkk0481  Yn mysk oll an dhewolow
cwkk0482  nyns eus hakkra.

### KDL page 14

cwkk0483  Rakhenna hwila neb jynn,
cwkk0484  po an viaj ny dal oy.
cwkk0485  Eva, dhiso a dhegren
cwkk0486  mar euthek pan wello hi
cwkk0487  dha figur y'n keth dell ma.
cwkk0488  Ha mar kwreta bargen sur
cwkk0489  ty a vydh lower enorys
cwkk0490  awos Dyw, kynth ywa fur.
cwkk0491  Yn for' ma mar pydh toellys
cwkk0492  my a vydh kompes ganso.

## LUCIFER
cwkk0493  Na borth dout, my a'n prevent,
cwkk0494  ha'ga dri lowr dhe baynys.
cwkk0495  My a lever dhis fatla.

# [Let the serpent wait in the plain]		

cwkk0496  An Tas a wrug der entent,
cwkk0497  yn mysk oll pryves y'n bys,
cwkk0498  formya pryv henwys serpont;
cwkk0499  hag yth yw wondrys fashes,
cwkk0500  dhe virgin deg pur haval.
cwkk0501  Sotel yth yw gans henna,
cwkk0502  a-ugh best na pryv y'n bys.
cwkk0503  Yn henna mynnav entra,
cwkk0504  ha privedh dhe baradhis
cwkk0505  my a vynn mos heb fyllel.
cwkk0506  Kyn na woer hi kows banna
cwkk0507  my a's rewl hi dell vynnav,
cwkk0508  ha kyns es dos alena
cwkk0509  dhe Adam ha dhe Eva
cwkk0510  my a wra neb anfeusi.

## TORPEN DEVIL
cwkk0511  Gwra yndella, my a'th pys,
cwkk0512  par dell osta jowl wili.
cwkk0513  Mar kwredh henna, enorys
cwkk0514  ty a vydh bys vynari,
cwkk0515  ha penn rewler warnan ni
cwkk0516  heb dout y'n kas.

### KDL page 15


## LUCIFER

# [Let Lucyfer com to the serpent and offer to goe in to her] 

cwkk0517  By and by thou shalt see that;
cwkk0518  ha pur uskis gwrav an pratt
cwkk0519  dhe'n serpont, yn spit dh'y fas.

# [The serpent voydeth & stayeth and [Lucyfer agayn] ofereth to go in to her]

cwkk0520  Ay! Re debel-diwetthi!
cwkk0521  Gorta ha bydh dhymm rewlys!
cwkk0522  Gas vy dhe entra a-ji,
cwkk0523  rag ty ny vydhydh doutys
cwkk0524  drefenn dha vosta mar deg.

# [Lucyfer entreth into ye  serpent]

cwkk0525  Ty a vydh yntertaynys
cwkk0526  ha gans Eva sur krysys.
cwkk0527  Dha fisment dhedhi a bleg.
cwkk0528  A-ban oma klos entrys
cwkk0529  ynnos jy a-barth a-ji,
cwkk0530  ow voys oll otta chanjyes,
cwkk0531  avel maghteth yn tevri.
cwkk0532  My ny vydhav konvedhys
cwkk0533  ow bos ynnov falsuri;
cwkk0534  sotel lowr ov, my a grys

### [ms 07r] 

cwkk0535  hag a vynn mos, heb gul gik,
cwkk0536  y'n wydhenn pur smodh, heb mik,
cwkk0537  avel el hweg afinys.

## EVA

# [let eva walke in paradice]*		

cwkk0538  My a vynn mos dhe wandra
cwkk0539  omma yn mysk an flourys.
cwkk0540  Oll pub plesour a'n bys ma
cwkk0541  y'n plas ma otta tevys,
cwkk0542  mayth yw konfort dhe weles.

## SERPENT IN THE TREE

# [the serpent singeth in the tree]

cwkk0543  Eva, prag na dheu'ta nes,
cwkk0544  rag kows orthiv ha talkya?
cwkk0545  Unn dra a wonn a'm godhvos -
cwkk0546  pur lowenek a'm gwressa
cwkk0547  koela orthiv a mynnes.

### KDL page 16


## EVE

# [Then eva wondreth of the Serpent when she speaketh. 
# *Lett Eva looke strangelye on the Serpent when she speakethe*]

cwkk0548  Piw osta jy eus y'n wydhenn
cwkk0549  a-wartha gans tros ha kan?
cwkk0550  Marth yw genev dhe'th klywes.
cwkk0551  Orthis my ny'm beus negys,
cwkk0552  h'a byle os devedhys.
cwkk0553  Marth yw genev dha weles.

## SERPENT
cwkk0554  Na gemmer marth vydh, benyn 'vas.
cwkk0555  My a dheuth a-dhiwedhes
cwkk0556  mes a'n nev gans hast pur vras,
cwkk0557  rag kewsel dhis a henna
cwkk0558  omma lemmyn pur brivedh.
cwkk0559  My a'th pys, awos neb tra
cwkk0560  na gemmer marth anodho,
cwkk0561  nag own vydh orth ow gweles.

## EVE
cwkk0562  Nyns eus own dhymm ahanas,
cwkk0563  drefenn bos mar deg dha fas,
cwkk0564  na hwath dout vydholl y'n bys,
cwkk0565  rag der dha er yth 'valsa
cwkk0566  ty dhe dhos a'n nev toeth-ta,
cwkk0567  ha mara teudh alena
cwkk0568  pur wolkomm yth os genev,
cwkk0569  ha dhe well y'th fydh kresys.
cwkk0570  Lavar dhymmo dha negys,
cwkk0571  ha mar kallav dha weres,
cwkk0572  na borth dout, ny vydh neghys.

## SERPENT
cwkk0573  Ow negys a dreyl dha les
cwkk0574  mara mynn'ta ow krysi
cwkk0575  saw yma dhymm ahanas
cwkk0576  dout pur vras a anfeusi
cwkk0577  mara kwres ow diskev'ra.

### KDL page 17


## EVE

# [Eva talketh famylyarlye wth  the serpent and cometh neare hem]	

cwkk0578  Na vynnav dha dhiskev'ra,
cwkk0579  ow hothman, a dra y'n bys.
cwkk0580  Rakhenna, meur dha volder,
cwkk0581  ty a yll gul dha negys,
cwkk0582  hag ow threst yw y vos da.

## SERPENT

### [ms 07v]

cwkk0583  Da koedh, yw. Na dhout peryl
cwkk0584  war ow honesty, benyn 'vas.
cwkk0585  Poken y hwrussen fyllel,
cwkk0586  hag y fia pegh pur vras
cwkk0587  ha my gwiw dhe vos punshys.

## EVE
cwkk0588  Hwi a lever gwir, dremas.
cwkk0589  Henna 'via hager dra.
cwkk0590  Yma dhymmo hireth bras
cwkk0591  rag godhvos pandr'a via!
cwkk0592  Yn kott termyn agas negys
cwkk0593  kewsewgh, y praydha.

## SERPENT
cwkk0594  My a lever dhis, Eva,
cwkk0595  ha koel orthiv 'wos eghenn.
cwkk0596  Maga fur ty a via,
cwkk0597  avel Dyw eus a-wartha,
cwkk0598  hag a wodhvia pub tra.

## EVE
cwkk0599  Mighal! Syrra, dhywgh gromersi!
cwkk0600  A kallen dos dhe'n prykk na
cwkk0601  y halsen bos pur veri.
cwkk0602  Henna 'via rial dra,
cwkk0603  bos koth dhe Dhyw a-wartha
cwkk0604  hag yn pub poynt ekwal ganso,
cwkk0605  ha maga fur akontys.
cwkk0606  Y'n eur na, re Sen Devri,
cwkk0607  y hallsen routya pur gay,
cwkk0608  ha bos statly dhe'm devis.
cwkk0609  Y praydha, lavar fatla.
cwkk0610  Perthi ny allav pella!
cwkk0611  My a vydh sur dhe lakka
cwkk0612  mes ty dhymm a lavara
cwkk0613  yn by and by.

### KDL page 18

cwkk0614  Skians benyn yw brottal,
cwkk0615  ha my nyns ov over-sotel.
cwkk0616  Lavar dhymm kyns es hedhi,
cwkk0617  my a'th pys, an nowedhys!

## SERPENT
cwkk0618  My a lever dhis, Eva,
cwkk0619  mar kwredh tastya an frut ma
cwkk0620  eus omma war an wydhenn,
cwkk0621  maga fur ty a via
cwkk0622  avel Dyw eus a-wartha
cwkk0623  yn nev ughel a-ughon.
cwkk0624  Gow vydh ny lavarav.

## EVE

# [Let eva look angerly on the serpent and profer to depart.]

cwkk0625  What! Yw henna dha dhevis!
cwkk0626  Tamm vydh ny vydh kresys
cwkk0627  henna, my a lever dhis.
cwkk0628  Dhe'th kusulyow y'n poynt na,
cwkk0629  my a lever dhis praga.
cwkk0630  Dyw a or'nas kontrari
cwkk0631  na dheffen tastya henna.
cwkk0632  Ha'y gommondment pur dhevri
cwkk0633  a ros straitly, dres pub tra
cwkk0634  na wrellen mellya worti.
cwkk0635  Prag y hwredh genev flattra?

## SERPENT

### [ms 08r] 

cwkk0636  Goslow, goslow, Eva, ha deus nes;
cwkk0637  sham yw genev dha glywes
cwkk0638  ow krysi dhe'n geryow na.
cwkk0639  Praga, my a lever dhis,
cwkk0640  y hwrug Dyw ri an charj na?
cwkk0641  Genes a peva tastyes,
cwkk0642  maga fur ty a via
cwkk0643  yn pub poynt sur avello.
cwkk0644  An Tas, ev ny vynnsa sur
cwkk0645  orth den vydholl bos mar fur
cwkk0646  dhe wodhvos a dhrog ha da.
cwkk0647  Rag henna, benyn 'vas Eva,
cwkk0648  genes ny vynnav flattra
cwkk0649  na ny vynnav usya gow.

### KDL page 19

cwkk0650  Koel jy dhymm, men dhe geski,
cwkk0651  mar mynnta bos eksaltys,
cwkk0652  poken sertan vynari
cwkk0653  hwi a vydh avel fleghes.
cwkk0654  Bo yn assentys ty a glyw,
cwkk0655  Eva jentyl.

## EVE
cwkk0656  Eya, eya, my a glyw.
cwkk0657  Hag y ros dhyn charj mar strait,
cwkk0658  ma'n bydh payn ha galarow
cwkk0659  mara kwren terri unn jet
cwkk0660  y gommondement dhyn res.
cwkk0661  Par happ yn ifarn nevra
cwkk0662  ni a'n bydh agan trigva,
cwkk0663  mar ny vydh y vodh sywyes.

## SERPENT
cwkk0664  Taw, taw, Eva, yth os fol;
cwkk0665  ny vynnydh koela orth da.
cwkk0666  My a ragdho; ty a'n oel
cwkk0667  ow husul mar kwredh nagha.
cwkk0668  Genes nyns ov kontentys.
cwkk0669  Na vea my dhe'th kara,
cwkk0670  ny vynnsen dhe'th kusulya
cwkk0671  dhe vos bargen mar vras gwrys.

## EVE

# [She commeth anear the serpent agayne and geveth heed to his words]

cwkk0672  A kothven y vosa gwir,
cwkk0673  my a sywsa dha dhesir
cwkk0674  drefenn ty dhe dhos a'n nev.

## SERPENT
cwkk0675  Hwi a lever gwir, benyn 'vas.
cwkk0676  Ny res dhywgh ow mystrestya:
cwkk0677  a'n nev ny dheu mes tus vas;
cwkk0678  my yw onan a'n sort na.

### KDL page 20

cwkk0679  Rewgh hwi rann dh'agas dremas,
cwkk0680  po an viaj ny dal tra,
cwkk0681  ma's y bart ev a'n jeffa

## EVE
cwkk0682  Ny vynnav bos mar grefni
cwkk0683  dhe witha oll ow honan.
cwkk0684  Adam sur dres pub huni
cwkk0685  my a'n kar, po Dyw difenn
cwkk0686  dhe witha heb y shara.

## SERPENT

### [ms 08v] 

cwkk0687  My a ystynn an skorrenn;
cwkk0688  kemmer an frut anedhi.

## EVE

# [Lett ye serpent bow downe the appll to eva, & she takethe ye appell]

cwkk0689  My a wra yn pur sertan.
cwkk0690  Ny allav nep-pell perthi,
cwkk0691  pan vo res tastya anedhi.

## SERPENT
cwkk0692  Nevra ny gemmer dout,
cwkk0693  ty a yll bos pur veri.
cwkk0694  Gans dha lagasow a-les
cwkk0695  ty a wel pub tra omma,
cwkk0696  ha pur fur ty a vydh gwrys,
cwkk0697  avel Dyw; na dhout henna,
cwkk0698  Eva, my a lever dhis.
cwkk0699  Na vea my dhe'th kara,
cwkk0700  ny vynnsen awos neb tra
cwkk0701  yn-bann dha vos eksaltys.

## EVE
cwkk0702  Meur a ras dhy'hwi, syrra,
cwkk0703  ow ri kusul dhymm mar stout.
cwkk0704  Orthowgh my a vynn koela,
cwkk0705  ha, by God, nyns eus dhymm dout
cwkk0706  dhe dastya an keth aval.
cwkk0707  Ha'w dremas a woer dhymm gras
cwkk0708  dhe wul viaj mar nobyl,
cwkk0709  ha, re Dhyw an Drynses Tas,
cwkk0710  ev a'm sett yn-bann ughel,
cwkk0711  hag a'm gormel meur, heb dout.

## SERPENT
cwkk0712  Ke yn kerdh, Eva benyn 'vas,
cwkk0713  ty a yll godhvos dhymm gras
cwkk0714  rag an vyaj.

### KDL page 21

cwkk0715  Hag Adam, dell yw dremas,
cwkk0716  ahanas a wra pur vras.
cwkk0717  A'n bargen ny vydh edrek.

## EVE
cwkk0718  Farwel, ow hothman a'n nev;
cwkk0719  My a'th kar bys vynari.
cwkk0720  Dhe Adam kerdhes pur grev
cwkk0721  my a vynn, dh'y salusi,
cwkk0722  ha'n aval y bresentya.

## SERPENT
cwkk0723  Gwra yndella, my a'th pys.    722/
cwkk0724  Ty a glyw ken nowodhow
cwkk0725  kyns ow gweles vy arta.

## EVE

# [Eva departeth to Adam & presenteth hem the appll]

cwkk0726  Adam, Adam, pyth es'ta?
cwkk0727  Goslow dhymmo ha deus nes.
cwkk0728  Yma genev dhe'th plesya -
cwkk0729  Na borth dout a bratt eus gwrys
cwkk0730  may hwodhves dhymm grasow.

## ADAM
cwkk0731  Wolkomm, Eva, os, benyn 'vas.
cwkk0732  Mars yw an nowodhow da
cwkk0733  ty a vydh rewardys,
cwkk0734  ha'm kolonn ynwedh ganso
cwkk0735  ty a vydh prest dhe'th plegadow.

### [ms 09r] 


## EVE

# [Shew the appell to Adam]

cwkk0736  Mirewgh, mirewgh orth hemma!
cwkk0737  'Tomma, gay a aval dhis!
cwkk0738  Mar kwredh tastya anodho
cwkk0739  ev a dreyl dhiso dhe les,
cwkk0740  moy es milyow a beunsow.

## ADAM
cwkk0741  Deus nes. Gas vy dhe weles
cwkk0742  maras ywa aval da.
cwkk0743  Lavar ple feva kevys.

## EVE

# [Adam is afrayde[at] the sight of the apple]	

cwkk0744  Praga, Adam ow fries,
cwkk0745  dar, dout eus dhis y weles?
cwkk0746  Lavar dhymmo, my a'th pys.

## ADAM
cwkk0747  Ny bleg dhymm syght anodho
cwkk0748  dout pur vras yma dhymmo
cwkk0749  nag ywa 'vas, my a grys.
cwkk0750  Ty, mar pe hemma terrys
cwkk0751  mes a'n wydhenn difennys
cwkk0752  ragdho my a vydh grevys.

### KDL page 22


## EVE
cwkk0753  Nevra na dhout a henna,
cwkk0754  Adam hweg, ow herensa.
cwkk0755  My a lever, dhis mar pleg,
cwkk0756  yn pan vaner y'n beuma.
cwkk0757  Syrra, ha my ow kwandra,
cwkk0758  my a glywas a-wartha
cwkk0759  war an wydhenn unn el hweg
cwkk0760  sur ow kana.
cwkk0761  My a'm beu wondrys fansi
cwkk0762  orth y weles y'n wydhenn.
cwkk0763  Ha dhe-vy yn kortesi
cwkk0764  y profyas, avel kothman,
cwkk0765  meur a daklow, re'm lowta,
cwkk0766  ha pur wordhi.

## ADAM
cwkk0767  A Ev', Ev', ty a fyllis,
cwkk0768  ow koela orth an el na.
cwkk0769  Drog polat o, my a grys,
cwkk0770  neb a glywsys ow kana,
cwkk0771  ha'th kusulyas dhe derri
cwkk0772  an aval na.

## EVE
cwkk0773  Syrra,
cwkk0774  ev a gewsys dhymm mar deg,
cwkk0775  ny wodhyen tamm y nagha,
cwkk0776  ha'y bromys o mar hweg,
cwkk0777  may hwrug ev dhymmo koela.
cwkk0778  Ny dhoutis, war ow ena,
cwkk0779  a falsuri.
cwkk0780  Ha'y bromys yth o larjya!
cwkk0781  mar kwren tastya an frut na
cwkk0782  avel Dyw ny a via
cwkk0783  ha maga fur.
cwkk0784  My a fylli y'n eur na.
cwkk0785  A kallen dos dhe'n prykk na
cwkk0786  y fia bargen pur fur.

## ADAM
cwkk0787  A, out, out warnas Eva!
cwkk0788  My a yll kussya henna!
cwkk0789  Tewlys on ni dhe veshyf bras,
cwkk0790  ha wordhi dhe gemmeres.

### [ms 09v] 

cwkk0791  Henna o hager vargen,
cwkk0792  Eva, my a lever dhis.
cwkk0793  Nebes lowr a vydh an gwayn
cwkk0794  pan vo genes kowl komptys.
cwkk0795  Soweth, ellas!

### KDL page 23


## EVE

# [Profer the appell to Adam,  he refuseth yt]

cwkk0796  Taw, Adam. Na vydh serrys.
cwkk0797  Ny dheuth drog hwath anodho.
cwkk0798  An keth peryll y toutis,
cwkk0799  hag a leveris dhodho
cwkk0800  oll an peryll yn pub poynt
cwkk0801  saw ev dhymm a warrantyas
cwkk0802  nag o dhymmo dout y'n kas,
cwkk0803  war y beryll, wondrys koynt.

## ADAM
cwkk0804  A, molleth dhe'n horsen kamm,
cwkk0805  ha dhe'jy ynwedh ganso!
cwkk0806  Ni a'n jevydh sur droglamm
cwkk0807  rag dha viaj y'n torn ma,
cwkk0808  ha wordhi dhe gavoes blam.

## EVE

# [Lett her speak angerly to Adam]

cwkk0809  Ye, ye, my a'n jevydh oll an blam
cwkk0810  dhiworthis jy lemmyn Adam,
cwkk0811  pynagoll fordh yth a an gam.
cwkk0812  Saw a pen ni dywow gwrys
cwkk0813  ny vies malbew serrys,
cwkk0814  my a woer henna yn ta.

## ADAM
cwkk0815  Taw, taw, na vydh dhymmo mar wokki.
cwkk0816  An serpont o re wili
cwkk0817  ragos jy y'n keth torn ma.
cwkk0818  Ev a brofyas lowr gow dhis,
cwkk0819  ha genes ymons krysys.
cwkk0820  Ow geryow a vydh prevys
cwkk0821  may fydh lowr payn ragdho.

## EVE
cwkk0822  Ye, yth osta jy den fur,
cwkk0823  ny vynnes orthiv koela.
cwkk0824  Mar ny vydhav ow desir
cwkk0825  nevra ny'm gwelydh omma,
cwkk0826  medhav, unn spys.

# [Lett her profer to depart]

cwkk0827  An el esa y'n wydhenn
cwkk0828  y kewsis geryow efan,
cwkk0829  ha my a'n krys.
cwkk0830  Syrr, war nebes lavarow,
cwkk0831  tast jy part a'n avalow,
cwkk0832  po ow herensa ty a gyll.

### KDL page 24

# [profer hem the appll]		

cwkk0833  Mir, kemmer an aval teg
cwkk0834  po sur ynter ty ha'th wreg
cwkk0835  an gerensa kwit a fyll,
cwkk0836  mar ny vynnydh y dhybri.

## ADAM
cwkk0837  Henna yth yw truedh dra,
cwkk0838  a-ban res dhymmo koela
cwkk0839  #                            # dummy line Stokes 839
cwkk0840  po kelli an gerensa
cwkk0841  eus ord'nys ynter-ranna.

### [ms 10r] 

cwkk0842  Eva jentyl, na vydh serrys.
cwkk0843  My a wra oll dell vynni.
cwkk0844  Dro-va dhymmo desempis,
cwkk0845  ha my a wra y dhybri.

## EVE

# [Eva gevethe hem the appll]		

cwkk0846  Eya, gwra dhymm yndella.
cwkk0847  'Dra vyn byw ow herensa
cwkk0848  ty a vydh bys vynari.
cwkk0849  Mir an aval ma omma.
cwkk0850  Kemmer ha deber toeth da,
cwkk0851  dout my genes dhe serri.

## ADAM

# [Adam receveth the appll and doth tast yt and so repenteth 
# and throweth yt away] 

cwkk0852  Ogh, ogh, tru, my re beghas,
cwkk0853  ha re dorras an difenn!
cwkk0854  A, debel venyn heb gras,
cwkk0855  ty re'm toellas vy heb ken!
cwkk0856  Agan korfow noeth gallas.
cwkk0857  Mir warnan pub tenewenn!
cwkk0858  Omgwetthyn ni gans del glas
cwkk0859  agan privyta pur glos.
cwkk0860  Y hwonn gwir. Dyw agan Tas
cwkk0861  y sorr dhyn y teg pur vras,
cwkk0862  my a'n soppos.

# [Eva loketh vpon Adam very strangly and speketh [not] eny thing]

cwkk0863  Mir, mir, a'n gwel'ta, Eva?
cwkk0864  Yma ev ow tos omma.
cwkk0865  Rag meth, deun ni alemma
cwkk0866  dhe gudha yn tyller klos.

### KDL page 25


## FATHER
cwkk0867  Adam, Adam, pandr'a wredh?
cwkk0868  Prag ny dheudh dhe'm wolkomma?

## ADAM
cwkk0869  Drefenn ow bos noeth heb kweth,
cwkk0870  ragos yth yth dhe gudha
cwkk0871  y'n tyller ma.

## FATHER

# [ffig leaves redy to cover ther members]

cwkk0872  Piw a dhiskwedhas dhiso
cwkk0873  dha vos noeth treys, korf ha bregh,
cwkk0874  lemmyn an frut gras na'th fo
cwkk0875  mones dhe dhybri heb pegh?
cwkk0876  Prag y hwruss'ta yndella?

## ADAM
cwkk0877  Dhymmo vy hwi a ros gwreg.
cwkk0878  Honna yw oll dhe vlamya.
cwkk0879  Hi a dorras an aval teg
cwkk0880  hag a'n dros dhymm dhe dastya.

## FATHER
cwkk0881  A-ban goels'ta orti hi,
cwkk0882  ha guthyl dres ow difenn,
cwkk0883  yn hwys lavur dhe dhybri
cwkk0884  ty a wra bys y'th worfenn.
cwkk0885  Eva, prag y hwruss'ta jy
cwkk0886  toella dha bries heb ken?

## EVE

### [ms 10v] 

cwkk0887  An serpont der falsuri
cwkk0888  a'm temptyas dhe wuthyl henna,
cwkk0889  hag a bromysyas dhe vy
cwkk0890  y fedhen dhe well nevra.
cwkk0891  Hemma yw gwir.

## FATHER
cwkk0892  Rag ty dhe goela orto,
cwkk0893  ha toella dha bries lel,
cwkk0894  nevra gostydh dh'y gorti
cwkk0895  my a orden bos benyn.
cwkk0896  Trest jy dhe'm ger.
cwkk0897  May foghho y lavur hi
cwkk0898  der wul ow gorhemmynn trogh,
cwkk0899  na heb meur lavur devri
cwkk0900  bynytha ny's tevydh flogh.

# [the father speketh to the serpent]

cwkk0901  Prag y hwruss'ta, milligys,
cwkk0902  lavar, aga thoella i?

### KDL page 26


## SERPENT
cwkk0903  My a lever dhis an kas:
cwkk0904  rag bos dhedha joy mar vras,
cwkk0905  ha my pub eur ow leski.

## FATHER
cwkk0906  Serpont, rag aga themptya,
cwkk0907  meur a bayn eus dhis or'nys.
cwkk0908  Milligys os dres pub tra,
cwkk0909  ha dres pryv ha best y'n bys.
cwkk0910  Own ahanas rag nevra
cwkk0911  den a'n jevydh prest pub prys.
cwkk0912  Ha ty, pryv, a wra kreupya,
cwkk0913  ha slynkya war dor a-hys.
cwkk0914  Ynter hy has hi ha ty
cwkk0915  my a wra envi nevra,
cwkk0916  ha henna dhe'th penn dhejy
cwkk0917  dhe'n dor sur a wra kropya.

## LUCIFER THE SERPENT
cwkk0918  Ottomma hager viaj,
cwkk0919  may hallav kyni "Ellas".
cwkk0920  Yth ombrevis gwann diek,
cwkk0921  mayth ov 'poyntys dhe bayn bras,
cwkk0922  dhe bytt ifarn, ow chyf plas.

# [Lett Lucyfer com owte of the serpent, the serpent remayneth 
# in the tree.]

cwkk0923  My a vynn dalleth kreupya,
cwkk0924  ha slynkya war dor a-hys.
cwkk0925  Dhe'm shap ow honan ottomma
cwkk0926  hwi a wel, oma treylys,
cwkk0927  drog polat ha bras.
cwkk0928  Kyn na'm bo-ma lowena,
cwkk0929  an chorl Adam, hag Eva,
cwkk0930  dhe ifarn y tons dhymmo,
cwkk0931  ha'ga yssew, rag nevra,
cwkk0932  'poyntys der anow an Tas.

### [ms 11r] 

cwkk0933  Ha'n serpont triges ena.
cwkk0934  Nevra ny dheu alena,
cwkk0935  rag yth yw milligys bras.

## ADAM

# [And lett hem crepe on his belly to hell wth great noyse]

cwkk0936  A Das, Dyw y'th wolowys,
cwkk0937  a-ban ov dhe dhrog tewlys,
cwkk0938  gront dhe'th kreatur, my a'th pys,
cwkk0939  nep part a Oyl a Versi.

### KDL page 27


## FATHER
cwkk0940  Adam, kyns es diwedh an bys
cwkk0941  my a wront Oyl Mersi dhis,
cwkk0942  ha dhe Eva dhe'th wre'ti.
cwkk0943  Saw, pur wir, dhymmo vy krys,
cwkk0944  orth dha wreg drefenn koela,
cwkk0945  rag terri an keth frutys
cwkk0946  a wrug difenn dhiworthis,
cwkk0947  spern y teg dhymm ha spedhas,
cwkk0948  ha'n erbys a'n keth dor na
cwkk0949  ty a dheber yn dha hwys
cwkk0950  dhe'th vara, pur wir nevra,
cwkk0951  erna ves arta treylys.
cwkk0952  An keth dor kyns a wruga.
cwkk0953  A dhoust omma y feus gwrys,
cwkk0954  ha dhe dhoust yth edh arta.

## ADAM

# [Let the father ascend to heaven]	

cwkk0955  Dha vodh re bo kollenwys,
cwkk0956  Arloedh Nev ha'n Bys keffrys.
cwkk0957  My a yll bos lowenhes,
cwkk0958  kyns es bos diwedh an bys,
cwkk0959  kavoes an Oyl a Versi.
cwkk0960  Kynth yw paynys ow kortos
cwkk0961  yn ifarn yn neb plas,
cwkk0962  ni yw neb a'n dendilas
cwkk0963  drefenn an difenn terri.

## FATHER IN HEAVEN
cwkk0964  Mighal, yskynnewgh, el splann,
cwkk0965  helghyewgh Adam gans kledha dan,
cwkk0966  ha'y wreg, mes a baradhis.
cwkk0967  Ha dew gweth dhedha gwra doen,
cwkk0968  dh'aga hudha pub seson,
cwkk0969  aga noetha na vo gwelys.

## MICHAEL IN HEAVEN
cwkk0970  Arloedh, my a wra henna.
cwkk0971  Parys yw genev pub tra
cwkk0972  dhe vos dhedha alemma.

# [desend angell]

cwkk0973  Adam, ke yn-mes a'n wlas,
cwkk0974  dhe gres an bys dhe vywa;
cwkk0975  ty dha honan dhe balas,
cwkk0976  dha wreg genes dhe nedha.

### KDL page 28

# [The garmentis of skynnes to be geven to adam and eva by 
# the angell. Receave the garmentis. Let them depart owt of 
# paradice and adam and eva folowing them. Let them put on 
# the garmentis and shewe a spyndell and a dystaf]

cwkk0977  Adam, ottomma dillas,
cwkk0978  hag Eva, dh'agas kwetha.
cwkk0979  Fistenewgh, bedhens gwiskys.
cwkk0980  Fistenewgh troha'n daras,
cwkk0981  rag omma ny wrewgh triga.
cwkk0982  Agas toulys dhe balas,
cwkk0983  ha'gas pygans dhe nedha
cwkk0984  ottens parys.

## DEATH
cwkk0985  My yw kannas Dyw, Ankow,
cwkk0986  omma dredho apoyntys.
cwkk0987  Rag terri gor'mynnadow
cwkk0988  dhe Adam gans Dyw or'nys,
cwkk0989  ev a verow, ha'y yssew.
cwkk0990  Yndella yth yw 'poyntys
cwkk0991  dhe vyns a vywo y'n bys
cwkk0992  my dhe ladha gans ow gyw.
cwkk0993  Adam na Eva peggha
cwkk0994  ha difenn an Tas terri,
cwkk0995  mernans ny wrussens tastya
cwkk0996  mes yn plesour vynari
cwkk0997  i a wrussa prest bywa.
cwkk0998  Omma ev yth o 'poyntys
cwkk0999  chyf warden war baradhis,
cwkk1000  ha der begh ha kovaytys
cwkk1001  oll y joy yth yw kellys,
cwkk1002  may fedha paynys ragdho.
cwkk1003  Gans an jowl y fons toellys
cwkk1004  der an serpont milligys,
cwkk1005  dell welsowgh warbarth omma.

## ADAM

# [Deathe departeth away]		

cwkk1006  Henna yth yw truedh bras,
cwkk1007  der  an serpont milligys
cwkk1008  ni dhe vones mar wokki
cwkk1009  mayth yw kellys dhyn an plas
cwkk1010  o or'nys dhyn, leun a joy,
cwkk1011  dhe vywa omma nevra.

### KDL page 29

cwkk1012  Lemmyn, Eva ow fries,
cwkk1013  henna yth o dha foli jy.
cwkk1014  Rakhenna paynys pur vras
cwkk1015  yma or'nys ragon ni,
cwkk1016  may hyllyn kyni dredha

## EVE
cwkk1017  My ny wodhyen gul dhodho.
cwkk1018  Kemmys geryow teg a'm prev.
cwkk1019  Der henna, war ow ena,
cwkk1020  my a sopposyas el nev
cwkk1021  yth ova dannvenys dhymm.
cwkk1022  Syrra, kyn foma kregys,
cwkk1023  y flattering o mar loryus
cwkk1024  ny wodhyen guthyl nahen
cwkk1025  re'm lel lowta.

## ADAM
cwkk1026  A, soweth, ty dhe grysi
cwkk1027  dhe'n jowl bras ha'y anfeusi!
cwkk1028  Rag yth o ev re wili
cwkk1029  pan edh y'n serpont a-ji
cwkk1030  rag dha doella.

### [ms 12r] 

cwkk1031  A-ban oma kowl diglos
cwkk1032  hag a baradhis helghys,
cwkk1033  my a vynn dalleth palas
cwkk1034  rag kavoes sosten ha boes
cwkk1035  dhymmo vy ha dhe'n fleghes,
cwkk1036  hag aparel a dhillas.

## EVE
cwkk1037  Ynwedh my a vynn nedha,
cwkk1038  rag gul dillas dhe'm kudha
cwkk1039  ha dhe'm fleghes eus genys.

## ADAM
cwkk1040  Ellas, gwev pan ova genys,
cwkk1041  ow terri gor'mynnadow Dyw!
cwkk1042  Helghys on a baradhis
cwkk1043  dhe'n norvys, er agan gew.
cwkk1044  Tra vydholl a wrella les
cwkk1045  ny gavav omma neb tu,
cwkk1046  na sosten, moy es bestes.
cwkk1047  Fatell wren omwitha byw?

### KDL page 30


## EVE
cwkk1048  Nyns yw hemma paradhis,
cwkk1049  a, nag yw, Adam, nag yw!
cwkk1050  Ena yth esa flourys
cwkk1051  ha frutys, teg aga liw,
cwkk1052  dh'agan maga,
cwkk1053  orta mires pan wrellen.
cwkk1054  Chanjyes yw an rewl lemmyn;
cwkk1055  ellas orth an pryv koela!


# ------------------------------------------------- #
#                  Cain and Abel                    #
# ------------------------------------------------- #


## ADAM

# [shew her* ij sonnes]

cwkk1056  Dew vab yma dhymm genys,
cwkk1057  ha tevys yth yns dhe dus.
cwkk1058  Hwi oll a's gwel.
cwkk1059  Kaym yth yw ow mab kottha,
cwkk1060  Abel yw ow mab yonka,
cwkk1061  fleghes uvel ha jentyl.

# [He speakethe to Cayne]

cwkk1062  My a vynn dhy'hwi 'poyntya
cwkk1063  servis dhe'n eyl ha'y gila,
cwkk1064  rag rewlya ys ha chatel.
cwkk1065  Kaym, dha jarj jy a vydh
cwkk1066  war gergh, barlys ha gwaneth,
cwkk1067  dhe wuthyl an dega lel

# [He turnethe to Abell]

cwkk1068  hag Abel, an oblashyon
cwkk1069  war an bestes ha'n oghen,
cwkk1070  ha'n devesyow oll y'n gwel.
cwkk1071  Ha pan vo res degevi
cwkk1072  gorrewgh i dhe'n Mont Tabor,
cwkk1073  hag ena gwrewgh aga leski,
cwkk1074  dout Dyw genowgh dhe serri
cwkk1075  mar ny wren oblashyon lel.

## CAIN
cwkk1076  Adam, ow thas karadow,
cwkk1077  my a wra heb falladow
cwkk1078  dha worhemmynn yn tien.
cwkk1079  Res yw, porres lavurya
cwkk1080  ha gonis y'n bys omma
cwkk1081  dhe gavoes dhyn ni sosten.

## ABEL

# [A lamb redy with fyre and insence]

cwkk1082  Mos dhe'n menydh my a vynn
cwkk1083  ha gul an dega lemmyn,
cwkk1084  ha leski homma pur glan.

### [ms 12v] 

cwkk1085  Ha'n degves oll a bub tra,
cwkk1086  oblashyon sur anodho,
cwkk1087  my a'n dyllo oll gans tan.

### KDL page 31


## CAIN
cwkk1088  Y leski ny vynnav vy,
cwkk1089  an ys na'n frutys devri.
cwkk1090  Taw, Abel, dhymmo, penn-koeg!
cwkk1091  My a guntell dreyn ha spern
cwkk1092  ha glos dhe leski heb bern,
cwkk1093  hag a wra bush bras a vog.

## ABEL
cwkk1094  Kaym, nyns yw henna gwrys 'vas.
cwkk1095  Yn gordhyans dhe Dhyw an Tas,
cwkk1096  gwren agan sakrifis lel.
cwkk1097  Dyw a dhervynn bos gordhys
cwkk1098  gans an gwella frut pub prys.
cwkk1099  My a'n gwra, awos merwel.
cwkk1100  Kaym, ow broder,
cwkk1101  mir ha preder.
cwkk1102  Hemma yw mog hweg.

## CAIN
cwkk1103  Taw, dhe'th kregi!
cwkk1104  Hemma yw gwell devri
cwkk1105  ty fol krodhek.

## ABEL
cwkk1106  Ny yll bos,
cwkk1107  pan wredh gans glos
cwkk1108  dha sakrifis.

## CAIN
cwkk1109  Re Dhyw a'm ros,
cwkk1110  mynnsen dha vos
cwkk1111  ughel kregys!
cwkk1112  Rag erya, sur er ow fynn,
cwkk1113  my a'th wysk, harlot jowdyn,
cwkk1114  mayth omhwelli dhe'th kilbenn!

# [A chawbone readye]

cwkk1115  Kemmer henna,
cwkk1116  ty blos adla,
cwkk1117a war an challa
cwkk1117b gans eskern an challa!

# [Abell ys strycken with a chawe bone and dyeth]

## ABEL

cwkk1118  A tru, ellas!
cwkk1119  Ty re'm ladhas,
cwkk1120  Kaym, ow broder.
cwkk1121  Y'n bys ma rag dha wrians
cwkk1122  ty a berth sur gessydhyans;
cwkk1123  ken na breder.

### KDL page 32


## CAIN
cwkk1124  Otta marow, horsen chorl!
cwkk1125  Ny vynnav bos kontrolys.
cwkk1126  He is now rid out of the world.
cwkk1127  Y fynnsen y vos kudhys
cwkk1128  yn neb toll ke.

# [Cast Abell into a dyche]

cwkk1129  An gwas a vynnsa leski
cwkk1130  agan ysow, yn tevri.
cwkk1131  Ni yllyn perthi henna.
cwkk1132  Dhe Dhyw nyns eus edhomm vydh
cwkk1133  awos kavoes agan pyth,
cwkk1134  my a woer gwir.
cwkk1135  Ow thas, kyn fo-va serrys
cwkk1136  pan glywo an nowedhys
cwkk1137  y vos ledhys, my, yw er,
cwkk1138  ny synsav poynt.
cwkk1139  Mirewgh py'mava tewlys,
cwkk1140  yn kledh dhe vones pedrys!
cwkk1141  Ny'm beus edrek vydh y'n bys,
cwkk1142  a'w dorn kynth ywa ledhys
cwkk1143  par dell oma gwikor koynt.

## FATHER
cwkk1144  Kaym, dhymmo, py'ma Abel?
cwkk1145  Ow gorthybi uskis gwra.

## CAIN

### [ms 13r]

# [when ye father speakethe to Cayme lett hem looke downe]

cwkk1146  Ny wonn, Arloedh, diogel.
cwkk1147  Henna ty a woer yn ta.
cwkk1148  My nyns ov warden dhodho.
cwkk1149  Perhaps, bleydh, so mote I go,
cwkk1150  a'n ladhas pols alemma,
cwkk1151  an harlot plos.
cwkk1152  Koth yw ev hag avleythys.
cwkk1153  Pan na yll e omweres,
cwkk1154  y vaw ny vynnav bos.

## FATHER
cwkk1155  Otta, voys mernans Abel
cwkk1156  dha vroder, prest ow kelwel
cwkk1157  a'n dor warnas pub tyller.
cwkk1158  Milligys nevra re bi;
cwkk1159  hag oll an tir a biwvi
cwkk1160  yw milligys y'th ober.
cwkk1161  Frut da bynner re dhokko,
cwkk1162  na dader arall neb prys.
cwkk1163  Ow molleth y rov dhiso;
cwkk1164  molleth ow Mab ha'w Spyrys
cwkk1165  dhiso kemmer.

### KDL page 33

## CAIN

# [Let not cayme looke in the father is face but look down & quake]

cwkk1166  Dha voys, Arloedh a glywav,
cwkk1167  saw dha fas my ny welav,
cwkk1168  sur er ow gew.
cwkk1169  Moy yw ow gwann oberow
cwkk1170  hag ynwedh ow feghosow
cwkk1171  es dell yw dha versi, Dyw,
cwkk1172  dhymm dhe ava.
cwkk1173  Lemmyn difreth ov ha gwag,
cwkk1174  pur wir dres oll tus an bys.
cwkk1175  My ny wonn leverel prag
cwkk1176  gans peub na vydhav ledhys
cwkk1177  ewn rag an keth ober ma.

## FATHER
cwkk1178  Kaym, na vydhydh yndella
cwkk1179  rag dha ladha den mar kwra
cwkk1180  ev a'n jevydh seyth kemmys.

# [Let the father make a marcke in his forehedd this word omega]

cwkk1181  Token warnas my a wra.
cwkk1182  Henna gwelys pan vova
cwkk1183  ny vydhydh gans den tochys.

## CAIN

# [Let the father depart to heaven]

cwkk1184  My a vynn mos dhe'm syrra,
cwkk1185  dhe weles pana fara
cwkk1186  a wra ev a'n nowedhys.
cwkk1187  Now God speda dhis, ow thas.
cwkk1188  My a wrug oblashyon bras,
cwkk1189  hag a loskas showr a ys.

## ADAM
cwkk1190  Henna yth o gwrys pur dha.
cwkk1191  Py'ma Abel, kows henna:
cwkk1192  dar, nag ywa devedhys?

### KDL page 34


## CAIN
cwkk1193  Anodho mars eus preder,
cwkk1194  orth y withyas govynn e.
cwkk1195  A wrug kelli y vroder?
cwkk1196  My a'n syns gweth es boekka;
cwkk1197  Ny wonn pyth eth dhe wandra.

### [ms 13v] 

## ADAM

cwkk1198  Hemma yth yw gorthyp skav.
cwkk1199  Yma ow kul ow holonn klav
cwkk1200  orth dha glywes y'n torn ma.
cwkk1201  Ty re'n ladhas, re'm lowta!
cwkk1202  Ow molleth dhis rakhenna,
cwkk1203  ha molleth dha vamm ganso
cwkk1204  ty a'fydh sur maga ta.
cwkk1205  An nowodhow pan glywvo
cwkk1206  hy holonn terri a wra.
cwkk1207  Emskemunys dell o'ta,
cwkk1208  kwykk yn kerdh ke alemma.
cwkk1209  Ny borthav gwel ahanas,
cwkk1210  rag kavow sevel a'm sav.
cwkk1211  War dhor lemmyn omhwelav.
cwkk1212  Ow holonn 'ter dew gallas.

## CAIN
cwkk1213  Emskemunys lowr yth ov,
cwkk1214  nyns yw res 'skemunya moy.
cwkk1215  Ny'th anniav, perth jy kov,
cwkk1216  nag ow dama, yn tevri.
cwkk1217  My a vynn kyns es hedhi
cwkk1218  mos alemma
cwkk1219  ha gwandra a-dro y'n pow.
cwkk1220  Kemmys yw an mollothow
cwkk1221  dout yw dhymm kavoes trigva.

## EVE

# [Eva commeth to adam wher he lyeth and she proffer to take hem vpe]

cwkk1222  Adam, pandr'a hwer dhy'hwi,
cwkk1223  yndellma bones serrys?
cwkk1224  Yn ow holonn pur dhevri
cwkk1225  yth oma pur dughanhes
cwkk1226  orth dha weles y'n stat ma.

### KDL page 35


## ADAM
cwkk1227  A Eva, ow fries ker,
cwkk1228  ow holonn yw ogas trogh.
cwkk1229  Oll ow joy yth yw pur wir
cwkk1230  kellys, der mernans ow flogh
cwkk1231  neb a geryn an moyha.

## EVE
cwkk1232  Syrra, ny wonn konvedhes
cwkk1233  agas dughan yn neb for'.
cwkk1234  Agan dew vab, dhe Dhyw gras,
cwkk1235  yth ens pur vyw - bydh na sorr -
cwkk1236  hwath nyns yw pell.
cwkk1237  Kaym hag Abel, ty a woer,
cwkk1238  or'nys yns dhe Mont Tabor
cwkk1239  dhe wul offrynn, diogel.
cwkk1240  Ha mir, Kaym otta ena,
cwkk1241  devedhys dhe dre toeth ta.
cwkk1242  Rag henna sav, y praydha,
cwkk1243  ha gas kavow dhe wandra.
cwkk1244  My ny brederav gwell for'.

## ADAM
cwkk1245  Eva, nyns yw dhe geles
cwkk1246  an ober ma dhe weles.
cwkk1247  Ledhys yw Abel. Na sorr!

## EVE

# [Eva is sorrowfulle tereth her haire & falleth downe 
# vpon adam. he conforteth her]


### [ms 14r] 

cwkk1248  P'ywa? Abel yw ledhys!
cwkk1249  Dyw difenn y vosa gwir!
cwkk1250  Nyns eus den vydholl y'n bys
cwkk1251  dhe wuthyl an keth murder,
cwkk1252  mes ty ha'w mab kottha Kaym.

## ADAM
cwkk1253  A, gans Kaym emskemunys
cwkk1254  ow mab Abel yw ledhys,
cwkk1255  mayth ov genys dhe veur bayn.
cwkk1256  Sorr Dyw ha trobel pub tu
cwkk1257  yma pub eur ow kressya
cwkk1258  y'n bys ma. Hedra vyn byw
cwkk1259  ov sur y hwra paynya.
cwkk1260  Ny'm beus joy a dra y'n bys.

## EVE
cwkk1261  Out, ellas, pandr'a vydh gwrys?
cwkk1262  Hemma yw yeyn nowodhow.
cwkk1263  Ow holonn yth yw terrys;
cwkk1264  Fynnsen ow bosav marow.
cwkk1265  Soweth bythkweth bos formys!

### KDL page 36

cwkk1266  A, ty Kaym, emskemunys,
cwkk1267  ow molleth dhiso pub prys!
cwkk1268  Henna o gwann-ober gwrys,
cwkk1269  may ma Dyw ha'n nor keffrys
cwkk1270  warnas pub eur ow kria.
cwkk1271  Rakhenna, wosa hemma,
cwkk1272  nevra ny wren rejoysya,
cwkk1273  mes pub eur oll ow mornya
cwkk1274  heb joy vydh na lowena
cwkk1275  der dha wann-ober omma.
cwkk1276  Rakhenna voyd alemma,
cwkk1277  na hwila agan 'nia,
cwkk1278  mab mollothow par dell os.
cwkk1279  Ow molleth dhiso pub prys,
cwkk1280  ha molleth dha das keffrys
cwkk1281  ty a'fydh y'n jydh ha'n nos.

## CAIN
cwkk1282  My ny wrav vri a henna.
cwkk1283  My a lever dhis, dama,
cwkk1284  kemmys mollothow omma,
cwkk1285  my a woer! Ny sewenav
cwkk1286  nevra y'n bys.
cwkk1287  Rakhenna mos alemma
cwkk1288  my a vynn; ny wonn py le.
cwkk1289  Malbew edrek eus dhymmo
cwkk1290  an chorl Abel 'wos ladha,
cwkk1291  rag bythkweth my ny'n kerys.
cwkk1292  Avoydyama.

# [Cayme speakethe to hys wiff]

cwkk1293  Kuntell warbarth ow fygans:
cwkk1294  my a vynn mos pur uskis
cwkk1295  ha wosa hemma dihwans,
cwkk1296  pell y'n difeyth dhe wandra.

## CALMANA HIS WIFE
cwkk1297  A Kaym, Kaym, ow fries ker,
cwkk1298  ty a wrug pur dhrog ober
cwkk1299  dhe ladha Abel, den da.

### [ms 14v] 

cwkk1300  Dha own vroder yth ova,
cwkk1301  ha'w broder vy maga ta.
cwkk1302  Rag henna erbynn kinda
cwkk1303  yth o dhis mos dh'y ladha.
cwkk1304  Sorr Dyw yma dhyn ragdho.

## CAIN
cwkk1305  Tetivali! Bramm an gath!
cwkk1306  Nyns eus edrek dhymmo hwath
cwkk1307  awos an keth ober na.

### KDL page 37


## ADAM
cwkk1308  Ow fries, gwellha dha jer.
cwkk1309  Gas dha oela ha'th usa.
cwkk1310  Gwren grassa dh'agan maker
cwkk1311  a'gan lavur y'n bys ma;
cwkk1312  ni a'n dendilas, ha moy.
cwkk1313  Rakhenna, wosa hemma,
cwkk1314  yn chast gwren ni kesvywa;
cwkk1315  ha carnal joy y'n bys ma
cwkk1316  ni a vynn warbarth nagha,
cwkk1317  der vodh an Tas a Versi.

## FATHER
cwkk1318  Adam, na wredh yndella
cwkk1319  bywa y'n keth ordyr na.
cwkk1320  Dha has a wra ynkressya
cwkk1321  heb nomber dhe akontya.
cwkk1322  Yndella yth yw apoyntys.
cwkk1323  Ty a 'fydh mab dineythys
cwkk1324  a'th korf sur, na wra doutya.
cwkk1325  Henna a vydh haval dhis
cwkk1326  na yll den bos havalla,
cwkk1327  ha genev y fydh kerys.

## ADAM

# [Adam kneleth]

cwkk1328  Arloedh, bennigys re bi,
cwkk1329  orth ow gwarnya yndella.
cwkk1330  Dha volonjedh pur dhevri
cwkk1331  re bo kollenwys nevra.

## CAIN
cwkk1332  Kalmana ow hwoer, fisten,
cwkk1333  gas ni dhe vos alemma,
cwkk1334  rag nans yw hi prys yn tien
cwkk1335  mayth yw res yn kerdh vyajya.
cwkk1336  Degyn genen agan pygans,
cwkk1337  par dell osta ow fries
cwkk1338  ha'w hwoer a-barth mamm ha tas.
cwkk1339  Gallas genev sorr an Tas
cwkk1340  rag ladha Abel penn-bras,
cwkk1341  ynwedh molleth mamm ha tas
cwkk1342  res yw dhymmo, moy es kans.

## CALMANA
cwkk1343  A, Kaym, ty a fyllis meur
cwkk1344  rag guthyl an keth ober;
cwkk1345  ragdho yth os milligys.

### [ms 15r] 

cwkk1346  Agan tas ha mamm Eva
cwkk1347  lowr ymons i ow mornya.
cwkk1348  Gansa ny vydh ankevys
cwkk1349  an murder bys vynari.

### KDL page 38

cwkk1350  Kemmys yw gansa mornys,
cwkk1351  aga holonn yw terrys
cwkk1352  rag kavow, bedhav y di.

## CAIN
cwkk1353  Awos henna ny wrav vri;
cwkk1354  na anedha i bydh moy,
cwkk1355  my ny settyav gwel-gala.
cwkk1356  Genev lowr i a sorras
cwkk1357  hag a'm mollethis mar vras
cwkk1358  na sewenav, gonn yn ta,
cwkk1359  nevra y'n bys.
cwkk1360  Rakhenna deun alemma
cwkk1361  yn pellder dhiworth ow thas.
cwkk1362  Y'n koesow mynnav bywa,
cwkk1363  po yn bushes ha brakes bras;
cwkk1364  rag ny besyav bos gwelys
cwkk1365  awos mernans.
cwkk1366  Rag an murder o mar vras
cwkk1367  ny yll Dyw dhymmo gava,
cwkk1368  na ny vedhav yn neb kas
cwkk1369  dhe'n Tas, awos diskudha,
cwkk1370  unnweyth dhe hwilas gevyans.

# [Let hem shew the marck]

## CALMANA

cwkk1371  Yn henna yth os dhe vlamya.
cwkk1372  Dyw a settyas merk warnas,
cwkk1373  ewn yn korn dha dal omma,
cwkk1374  hag yndellma y leveris,
cwkk1375  an geryow ma, dhevri:
cwkk1376  Pynagoll den a wel henna
cwkk1377  hag a wrello dha ladha,
cwkk1378  ev a's tevydh seyth plag moy.

# [Som fardell to carre with them]

## CAIN

cwkk1379  A'n promys my ny rov oy.
cwkk1380  Y drestya ny vynnav vy
cwkk1381  dout bos toellys.
cwkk1382  A-ban yw pub tra parys,
cwkk1383  deun ni yn kerdh kekeffrys,
cwkk1384  pellder a-dro y'n bys.
cwkk1385  Ha'gan fleghes kekeffrys,
cwkk1386  hwath kynth yns i mar vunys.
cwkk1387  My a dheg rann war ow heyn.
cwkk1388  Uskis lemmyn!

### KDL page 39


## CALMANA
cwkk1389  Gwra yndella, my a'th pys;
cwkk1390  my a led an vow's a'm dorn.
cwkk1391  Ow holonn yth yw terrys,
cwkk1392  that since the time I that I was born
cwkk1393  bythkweth my ny'm beus moy dughan.

### [ms 15v] 

## ADAM

cwkk1394  Gordhys re bo Dyw an Tas!
cwkk1395  Mab dhymmo yma genys,
cwkk1396  ha tevys dhe baja bras.
cwkk1397  Seth ow mab yth yw henwys.
cwkk1398  Hwi a'n gwel: Otta omma.

# [Show Seth]

cwkk1399  My a bys dhe'n lel Drynses
cwkk1400  hedra vo omma y'n bys
cwkk1401  dhe vos lel servont dhodho.

## FATHER
cwkk1402  Adam, my a lever dhis,
cwkk1403  dha vab Seth yw dewisys
cwkk1404  genev prest dhe'm servya vy.
cwkk1405  A skians y fydh lenwys,
cwkk1406  hag a gonnyk maga ta.
cwkk1407  Ny vydh skians vydh y'n bys
cwkk1408  mes y aswonn ev a wra
cwkk1409  dre'n an planetys, mes ha chi.
cwkk1410  Der howl ha ster a-wartha
cwkk1411  ev a wra oll dissernya
cwkk1412  a'n pyth a vydh wosa hemma,
cwkk1413  kekeffrys a dhrog ha da.

## ADAM

# [Adam kneleth & Seth also]

cwkk1414  Meur wordhyans dhis, ow Formyer,
cwkk1415  ha gwrier a oll an bys.
cwkk1416  Yth os-ta Arloedh heb par.
cwkk1417  Yn pub plas re bo gordhys.
cwkk1418  Neb a'th enor ny dhrog-far.
cwkk1419  Yn Seth re bo kollenwys
cwkk1420  par dell vo dha vodh nevra
cwkk1421  omma pur grev.

## SETH
cwkk1422  Ha my ynwedh, Arloedh nev,
cwkk1423  a'th lel-wonis dell vo res,
cwkk1424  par dell osta Arloedh krev.
cwkk1425  Hedra vyn omma y'n bys,
cwkk1426  klyw jy ow lev,

### KDL page 40

cwkk1427  ma'm boma gras wosa hemma
cwkk1428  dhe'th weles yn lowender,
cwkk1429  gans dha eledh a-wartha,
cwkk1430  ughel yn nev.



# ------------------------------------------------- #
#          Lamech & Cain (The Death of Cain)        #
# ------------------------------------------------- #


## LAMECH in tent

cwkk1431  Pes! Goslowewgh, a-derdro,
cwkk1432  orthiv vy myns eus omma.
cwkk1433  Lamek yth yw ow hanow;
cwkk1434  mab yth ov, krysewgh dhymmo,
cwkk1435  dhe Vantusale forsooth.
cwkk1436  A Kaym, mab Adam yth ov
cwkk1437  sevys a'n seythves degre.
cwkk1438  Arloedh bras synsys, yn prof.
cwkk1439  Ny'm beus par, sur, yw byw;
cwkk1440  peub a'm enor par dell goedh.

### [ms 16r] 

cwkk1441  Drog polat ov, re'm lowta.
cwkk1442  Nameur a dorn da ny wrav,
cwkk1443  mes pub eur oll ow pylla
cwkk1444  an dus wann mara kallav.
cwkk1445  Ow fansi yw henna.
cwkk1446  Hwath kynth yw ow hendas Kaym
cwkk1447  pur bad den lowr akontys,
cwkk1448  my a'n kemmer yn disdayn
cwkk1449  mar ny vydhav vy prevys
cwkk1450  hwath meur lakka.
cwkk1451  Moy es unn wreg dhymm yma
cwkk1452  dhe'm plesour rag gul gansa.
cwkk1453  Ha sur my yw an kynsa
cwkk1454  bythkweth a veu dew wreg.
cwkk1455  Ha'n mowesi lowr plenti
cwkk1456  yma dhymm. Nyns yns denti.
cwkk1457  My a's kyv pan vynnav vy;
cwkk1458  ny sparyav anedha i,
cwkk1459  malbew onan a vo teg.
cwkk1460  Saw yth ov wondrys troblys.
cwkk1461  Skant ny welav unn banna.
cwkk1462  P'yw an jowl! Pandra vydh gwrys?
cwkk1463  My ny wonn, war ow ena,
cwkk1464  na hwath ny gavav gweres.

### KDL page 41

cwkk1465  An plesour eus dhymm y'n bys
cwkk1466  yth yw gans gwarak tenna.
cwkk1467  My a vynn mos pur uskis
cwkk1468  dhe'n forest kwykk alemma,
cwkk1469  ha ladha an stranj bestes.
cwkk1470  A'y us kig an bestes na,
cwkk1471  na a vest na lo'n y'n bys
cwkk1472  ny wrussen bythkweth tastya.
cwkk1473  Na hwath kig genen dybrys,
cwkk1474  na gwin ny usyen banna.
cwkk1475  Vytel arall dhyn yma,
cwkk1476  ha pygans lowr dhe vywa.
cwkk1477  Gans kreghyn an bestes na
cwkk1478  my a wra dillas dhymmo,
cwkk1479  par dell wrug ow hendasow.
cwkk1480  Ha'w hendas Kaym, hwath yw fyw
cwkk1481  y'n difeyth; yn mysk bestes
cwkk1482  yma ev prest ow pywa.
cwkk1483  Drefenn serri an Tas Dyw
cwkk1484  tewlys yw dhe veschyf bras,
cwkk1485  rag drog polat par dell yw
cwkk1486  ha lenwys a vollothow.

# [Bow and arw redy with the Servant]	

### [ms 16v] 

cwkk1487  Ow servont, deus nes omma,
cwkk1488  ha'w gwarak dro hi genes.
cwkk1489  My a vynn mos dhe wandra
cwkk1490  bestes wyls dhe aspia,
cwkk1491  hag a vynn gans ow sethow
cwkk1492  ladha part anedha i.

## SERVANT
cwkk1493  Agas gwarak ha sethow
cwkk1494  genev ottensi parys.
cwkk1495  My a's led bys y'n koesow,
cwkk1496  hag ena y fydh kevys
cwkk1497  plenti lowr, yn pur dhevri.

## CAIN

# [depart lameck. his servant leadethe hem to the Forest near the bushe]

cwkk1498  Gans peub my yw ankevys.
cwkk1499  Ny'm aswonn nameur a dus.
cwkk1500  Kaym my a vydh henwys,
cwkk1501  mab kottha Adam, tewlys,
cwkk1502  hwi a wel, dhe veschyf bras.

### KDL page 42

cwkk1503  Hwath ow holonn yth yw stout
cwkk1504  awos ladha Abel lout.
cwkk1505  Na hwath, 'wos molleth an Tas,
cwkk1506  ny'm beus edrek vydh y'n bys.
cwkk1507  Hwi a'm gwel: overdevys
cwkk1508  yth oma warbarth gans blew.
cwkk1509  Ny besyav bones gwelys
cwkk1510  gans mab-den y'n bys ma byw,
cwkk1511  drefenn ow bos emskemunys.
cwkk1512  Ha'w thas Adam y volleth
cwkk1513  gallas genev, ha'y sorr bras.
cwkk1514  Drefenn henna, yn neb plas
cwkk1515  ny allav kavoes powes.
cwkk1516  Mab mollothow yth ov gwrys.
cwkk1517  Der henna my ny vedhav
cwkk1518  dos yn mysk pobel neb prys,
cwkk1519  mes pub eur owth omwitha
cwkk1520  yn koesow hag y'n bushes,
cwkk1521  avel best prest ow pywa.
cwkk1522  Ow foli yth yw mar vras,
cwkk1523  ha'w holonn ynwedh pur brout.
cwkk1524  Ny vynnav dhiworth an Tas
cwkk1525  hwilas mersi, sur heb dout,
cwkk1526  kyn na'm boma lowena.
cwkk1527  Own yma dhymm a bub den,
cwkk1528  ganso dhe vones ledhys.
cwkk1529  Saw an Tas Dyw y honan
cwkk1530  y verk warnav a settyas,
cwkk1531  poran gans y own diwla.
cwkk1532  Hwi oll a'n gwel.

# [Shew the marcke]

cwkk1533  Hag y kewsis yndellma,
cwkk1534  na wra den vydh ow ladha,
cwkk1535  erbynn y dhisplesour lel.

### [ms 17r] 

cwkk1536  Hag ow ladha neb a wra,
cwkk1537  seyth gweyth y hwra akwitya.
cwkk1538  Y kewsis, gans charj pur grev.
cwkk1539  Saw hwath, 'wos an promys na,
cwkk1540  meur yth esov ow toutya
cwkk1541  y vennath dhymm ny vynn ev.
cwkk1542  Rakhenna, war ow ena,
cwkk1543  my a vynn mos dhe gudha
cwkk1544  yn neb bush, kynth yw dhymm grev.

### KDL page 43


## SERVANT

# [Let hem hyde hem self in a bushe]

cwkk1545  Mester da, der dha gummyas,
cwkk1546  my a wel unn lo'n pur vras
cwkk1547  yn-hons yn bush ow plattya.
cwkk1548  Syrra, yn mysk an bestes
cwkk1549  stranj yth yw ev dhe weles.
cwkk1550  Mirewgh, mester, py 'ma-va.

## LAMECH
cwkk1551  Bydh war dhymm na vova den,
cwkk1552  rag my ny allav medra.
cwkk1553  Sett ow seth dhe denewenn,
cwkk1554  may hallen tenna dhodho.
cwkk1555  Na berth dout, y fydh e gwyskys.

## SERVANT

# [let his man levyll the arrowe; and then shote]

cwkk1556  Nevra na wrewgh hwi doutya,
cwkk1557  ken es best nag yw henna,
cwkk1558  ha stranj yw dhe vos gwelys.
cwkk1559  Now, otta an seth kompes.
cwkk1560  Tenn hi yn-bann bys y'n pil,
cwkk1561  par dell os archer prevys
cwkk1562  hag a ladhas moy es mil
cwkk1563  a vestes kyns es lemmyn.

## LAMECH
cwkk1564  Now otta an seth tennys,
cwkk1565  ha'n best sur yma gwyskys!
cwkk1566  Y vernans gallas ganso!

# [when cayme is stryken lett bloud appeare & let hem tomble]

cwkk1567  Led vy kwykk bys yn dhodho,
cwkk1568  may hallen vy attendya
cwkk1569  pan vaner lo'n yth ywa.

## CAIN
cwkk1570  Out, ellas, my yw marow!
cwkk1571  Ny'm beus bywa na fella!
cwkk1572  Gwenys ov der an asow,
cwkk1573  ha'n seth gallas kwit dredhov.
cwkk1574  Pur ogas marow yth ov!

# [Lamec cometh to hem & fyleth hem]

cwkk1575  Par dell veuma ongrassyes,
cwkk1576  lemmyn yth oma plagyes,
cwkk1577  dell welowgh hwi oll an prov.

## LAMECH
cwkk1578  Out, ty vilen, pandr' eus gwrys?
cwkk1579  Sur hemma yw den ledhys.
cwkk1580  My a'n klyw prest ow karma.

### KDL page 44


## SERVANT
cwkk1581  Ow karma yma an best!
cwkk1582  My a'n gwel ow trebuchya.
cwkk1583  Gallas ganso hager fest!
cwkk1584  Roy y groghen dhymm, I pray thee,
cwkk1585  dhe wul kweth dhymm dhe wiska.

### [ms 17v] 

cwkk1586  Blewek koynt yw ha hager.
cwkk1587  Ny wonn pan vest ylla bos.
cwkk1588  Yth 'valsa orth y favour
cwkk1589  y bosa neb boekka nos,
cwkk1590  ha henna y fydh prevys.

## LAMECH

# [hear Lamec feleth hem]

cwkk1591  Gorta, gas vy dh'y dava,
cwkk1592  drefenn gweles mar nebes.
cwkk1593  Pyw osta lavar dhymmo
cwkk1594  mars os den po neb best bras.
cwkk1595  Dout ahanas dhymm yma.

## CAIN
cwkk1596  A soweth, emskemunys,
cwkk1597  my yw Kaym, mab dhe Adam.
cwkk1598  Genes yth oma ledhys.
cwkk1599  Molleth dhis dha das ha'th vamm,
cwkk1600  ha'w molleth vy gans henna.

## LAMECH
cwkk1601  P'ywa! Ty yw Kaym, mab dhe Adam!
cwkk1602  Ny allav krysi henna.
cwkk1603  Di'velebys os ha kamm,
cwkk1604  overdevys oll gans henna
cwkk1605  yth os, gans blew.
cwkk1606  Prag yth os'ta yndellma
cwkk1607  y'n bushes ow krowedha?
cwkk1608  Marth bras yth yw.
cwkk1609  My ny allav konvedhes
cwkk1610  dha vosta jy ow hendas,
cwkk1611  na kar vydh dhymm, yn tevri.

## CAIN
cwkk1612  A'm korf yth os devedhys,
cwkk1613  hag a Adam dha hendas.
cwkk1614a Lemmyn yth os milligys,
cwkk1614b ha seythplek ty ha'th fleghes
cwkk1615  a vydh plagyes, krys dhe vy.
cwkk1616  Merk Dyw warnav yw settys.
cwkk1617  Ty a'n gwel yn korn ow thal.
cwkk1618  Gans den pan vo konvedhys
cwkk1619  orthiv vy sertan ny dal
cwkk1620  bos mellys awos neptra.

### KDL page 45


## LAMECH
cwkk1621  Ty a wel, veri nebes
cwkk1622  banna ny allav gweles
cwkk1623  dhe vos akontys, re'm lowta.
cwkk1624  Prag y hwrug Dyw settya merk
cwkk1625  yn korn dha dal, dhymm lavar?
cwkk1626  Kyn firen warnas mar stark
cwkk1627  ny welav meur a'th favour,
cwkk1628  na merk vydholl y'th tal.

### [ms 18r] 


## CAIN
cwkk1629  My a lever heb y di:
cwkk1630  genev Dyw a wrug serri
cwkk1631  ha'y volleth, yn pur dhevri,
cwkk1632  dhymm a ros,
cwkk1633  drefenn ladha ow broder.
cwkk1634  Abel o henna. Preder,
cwkk1635  mara mynnta, y wodhvos.
cwkk1636  Der henna, my a dhoutyas
cwkk1637  gans peub y fedhen ledhys.
cwkk1638  Saw Dyw dhymmo a wrontyas -
cwkk1639  war y dhisplesour ev res -
cwkk1640  ny vedhen yn kettella;
cwkk1641  ha pynagoll a wra henna,
cwkk1642  plagyes y fedha ragdho.
cwkk1643  Ha'y verk y settyas omma,
cwkk1644  yn korn ow thal, rag tokyn.
cwkk1645  Ha genes, emskemunys,
cwkk1646  o my dhe vones ledhys,
cwkk1647  ewn a'th tiwla jy lemmyn.

## LAMECH
cwkk1648  A, soweth gweles an prys
cwkk1649  genev dha vosta ledhys,
cwkk1650  mars yw ty Kaym ow hendas.
cwkk1651  Ow boya o dhe vlamya:
cwkk1652  ev a or'nas dhymm tenna,
cwkk1653  ha my, ny welyn banna
cwkk1654  mes nebes, pur wir yn fas.

## CAIN
cwkk1655  A Lamek, drogwas yth os,
cwkk1656  ha my ynwedh, meur lakka.
cwkk1657  Hemma o venjans pur vras,
cwkk1658  ha just plag or'nys dhymmo;
cwkk1659  soweth an prys!

## LAMECH
cwkk1660  Kaym, hwath kynth o'ta ow hendas,
cwkk1661  dha aswonn my ny wodhyen
cwkk1662  na ny wrugav dha weles
cwkk1663  nans yw sur lies blydhen
cwkk1664  drefenn bos di'velebys.

### KDL page 46


## CAIN
cwkk1665  Di'velebys ov pur veur,
cwkk1666  hag overdevys gans blew.
cwkk1667  Ow pywa 'th esov pub eur
cwkk1668  yn toemmder ha yeynder rew,
cwkk1669  sur nos ha dydh.
cwkk1670  Ny besyav gweles mab-den
cwkk1671  gans ow bodh yn neb termyn,
cwkk1672  mes kompani lieskweyth
cwkk1673  a bub best.
cwkk1674  Oll an trobel dhymm yma
cwkk1675  an chorl Abel rag ladha.
cwkk1676  Hemma yw gwir, dhymmo trest.

## LAMECH
cwkk1677  Prag y hwruss'ta y ladha,
cwkk1678  hag ev dha vroder nessa?
cwkk1679  Henna o gwann-ober gwrys.

### [ms 18v] 


## CAIN
cwkk1680  Drefenn ev dhe'm kontrolya,
cwkk1681  ha my y vroder kottha!
cwkk1682  Ny wrug revrons dhymm y'n bys!
cwkk1683  Der henna my a angras
cwkk1684  ha pur uskis a'n ladhas.
cwkk1685  Ny'm beus edrek a henna.
cwkk1686  Molleth Dyw ha tas ha mamm
cwkk1687  gallas genev vy droglamm
cwkk1688  poran rag an ober na.
cwkk1689  Ow holonn hwath yth yw prout,
cwkk1690  kynth oma ogas marow.
cwkk1691  Mersi hwilas yma dhymm dout
cwkk1692  dhymmo rag an oberow.
cwkk1693  My a woer y vos Dyw stout.
cwkk1694  Dhymmo ny vynn ev gava,
cwkk1695  na gevyans my ny hwilav.
cwkk1696  Yth esov ow tremena;
cwkk1697  dhiso ny vynnav gava.
cwkk1698  Ow ena ny wonn pyth a:
cwkk1699  dhe ifarn yw y drigva.
cwkk1700  Ena triges, gwav ha hav.

## LAMECH
cwkk1701  A, soweth gweles an prys!
cwkk1702  Kaym ow hengeugh yw marow!
cwkk1703  Ragdho ty a vydh ledhys,
cwkk1704  a fals lader kasadow!
cwkk1705  Skwatyes yw dha ympynnyon!

### KDL page 47


## SERVANT

# [kill hem with a staf]

cwkk1706  Out, ellas, my yw marow,
cwkk1707  ha'w fenn skwatyes pur arow -
cwkk1708  hwi a'n gwel - ynter diw rann!

## LAMECH
cwkk1709  Rakhenna mos alemma
cwkk1710  my a vynn, gwella gallav.
cwkk1711  Ny amont guthyl dughan
cwkk1712  lemmyn ragdho.

# [depart away]


## FIRST DEVIL

cwkk1713  Yma Kaym adla marow.
cwkk1714  Deun dh'y hedhes dhe baynow,
cwkk1715  ha'n paja Lamek ganso.

## SECOND DEVIL
cwkk1716  Deus, a ena milligys,
cwkk1717  dha vroder ty a ladhas,
cwkk1718  Abel, neb o den gwiryon.
cwkk1719  Yn tan ty a wra leski,
cwkk1720  ha'n keth paja ma, devri,
cwkk1721  yn ifarn, hwi drog lawen

## FIRST DEVIL

# [the devills car[i]eth them wth great noyes to hell]

cwkk1722  Y'n pytt ma y hwredh triga
cwkk1723  genev vy, a-barth a-woeles,
cwkk1724  hag a lesk yn toemmder tan.
cwkk1725  Nevra ny dhewgh alena,
cwkk1726  myns na wra bodh an Tas.


# ------------------------------------------------- #
#                The Death of Adam                  #
# ------------------------------------------------- #

### [ms 19r] 


## ADAM
cwkk1727  Seth, ow mab, dhymm deus omma,
cwkk1728  ha goslow ow derivas.
cwkk1729  Hirneth byw ov y'n bys ma,
cwkk1730  mayth ov skwith a'n lavur bras
cwkk1731  eus dhymmo pub nos ha dydh.
cwkk1732  Rakhenna ke alemma
cwkk1733  dhe baradhis heb lettya,
cwkk1734  ha'n Oyl a Versi hwila
cwkk1735  mar kyllydh, awos neb tra.
cwkk1736  Na dhout, gorthyp ty a vydh
cwkk1737  oll a'th negys.

## SETH
cwkk1738  A das ker, ny wonn for' dhi,
cwkk1739  na ny veuv bythkweth ena.
cwkk1740  My ny allav prederi
cwkk1741  pana gwartron yth a-ma,
cwkk1742  syrr, dhe hwilas paradhis.

### KDL page 48


## ADAM
cwkk1743  Gwith yn hons kompes dhe est.
cwkk1744  Na gemmer dout na mystrest
cwkk1745  mes an for' a vydh kevys
cwkk1746  y'n vaner ma.
cwkk1747  Ty a wel olow ow threys
cwkk1748  pan dheudh vy a baradhis
cwkk1749  ewn y'n veri prynt leskys
cwkk1750  pan veu an nor milligys
cwkk1751  der ow oberow ena.

# [An angell in the gate of paradice, a bright sworde in his hand]

cwkk1752  Ha pan dheffesta dhe'n plas,
cwkk1753  ty a gyv y'n yet unn el
cwkk1754  a ro gorthyp dhis y'n kas,
cwkk1755  ha'w desir ny wredh fyllel.
cwkk1756  Bydh avysyes a bub tra
cwkk1757  a welydh, ow mab, ena.

## SETH
cwkk1758  Ow thas ker, mos alemma
cwkk1759  my a vynn, y'n by-and-by,
cwkk1760  hag y tov dhy'hwi arta
cwkk1761  gans gorthyp, kyns es hedhi,
cwkk1762  der bodh an Tas a-wartha.

# [Let seythe depart and folow the prynt of adam is feet to paradice]

cwkk1763  My a wel ol treys ow thas,
cwkk1764  a'm led vy dhe baradhis.
cwkk1765  Hemma yw marthusyon bras.
cwkk1766  An nor sur ny sewenas
cwkk1767  y'n for' may hwrug ev kerdhes.
cwkk1768  Der temptashyon bras an jowl,
cwkk1769  chassyes on a baradhis,
cwkk1770  mayth eth genen hager dowl,
cwkk1771  ha dhe veschyf bras koedhys
cwkk1772  yth en der ordyr an Tas.
cwkk1773  Tru, go-vy.

### KDL page 49

# [A tree in paradice with a meyd in the topp & reching in her 
# armes the serpent]

cwkk1774a My a wel an plas gloryus
cwkk1774b ha'n el y'n yet ow sevel,
cwkk1775  splann dhe weles ha preshyous.
cwkk1776  My a vynn mos pur uvel
cwkk1777  ewn dhodho, dh'y salusi.

### [ms 19v] 

cwkk1778  El Dyw an nev a-wartha,
cwkk1779  dhis lowena ha meur joy!
cwkk1780  Devedhys yth ov omma
cwkk1781  gans Adam ow thas dhy'hwi,
cwkk1782  yndella mar pewgh plesys.

## CHERUBIM ANGEL
cwkk1783  Seth, deus nes, ha dhymm lavar
cwkk1784  dha negysyow heb danjer
cwkk1785  ha na gemmer own y'n bys.

## SETH
cwkk1786  Ow negys yth yw hemma:
cwkk1787  dhe hwilas Oyl a Versi.
cwkk1788  Charjyes yth ov yndella
cwkk1789  gans ow thas omma dhy'hwi,
cwkk1790  agas bodh mars yw henna,
cwkk1791  rag yth yw ev koth gyllys,
cwkk1792  hag y'n bys ma nans yw skwith.
cwkk1793  Y drobel yth yw kemmys
cwkk1794  hwansek nyns yw dhe dravydh,
cwkk1795  mes pub eur ma ow kria
cwkk1796  war-lergh an Oyl a Versi.

## ANGEL
cwkk1797  Deus nes dhe'n yet, Seth, ha mir.
cwkk1798  Ty a wel oll paradhis.
cwkk1799  Avis pub tra, ha lavar
cwkk1800  pandr'a welydh a strangeness
cwkk1801  y'n jardin a-barth a-ji.

## SETH
cwkk1802  Agas bodh mars yw henna,
cwkk1803  my a vynn skon avisya
cwkk1804  an marthusyon eus ena.

### KDL page 50

# [Let seyth look into paradice]
# [Ther he vyseth all thingis. and seeth ij trees and in 
# the one tree, sytteth mary the virgyn & in her lappe her 
# son Jesus in the tope of the tree of lyf, and in the other 
# tree ye serpent wch caused Eva to eat the appell]


## ANGEL
cwkk1805  Lemmyn, Seth, lavar dhymmo
cwkk1806  a-bervedh pandra wel'ta.
cwkk1807  Na wra keles unn dra.

## SETH
cwkk1808  My a wel sur unn wydhenn,
cwkk1809  ha serpont ynni a-vann.
cwkk1810  Marow sygh hi a 'valsa.

## ANGEL
cwkk1811  Honna yw an keth wydhenn
cwkk1812  a wrug kyns dha vamm ha tas
cwkk1813  dybri an aval a anken
cwkk1814  o difennys gans charj bras
cwkk1815  a anow an Tas Gwella.
cwkk1816  Ha'n serpont na a wel'ta
cwkk1817  yth yw an veri pryv na
cwkk1818  a wrug an jowl dhe entra
cwkk1819  ynni hi rag temptya
cwkk1820  dhe'th vamm Eva.
cwkk1821  Der henna, Dyw a sorras,
cwkk1822  ha dhe vy ev a or'nas
cwkk1823  alena aga chasya.
cwkk1824  Lavar pandra wel'ta moy.

## SETH
cwkk1825  My a wel goodly wydhenn
cwkk1826  ha'y thopp pur ughel yn-bann.
cwkk1827  Bys yn nev 'ma ow tevi.
cwkk1828  Ha'y gwreydhyow dhe'n dor isel
cwkk1829  yma ow resek, pur lel,
cwkk1830  bys yn ifarn, pytt pur grev.

### [ms 20r] 

cwkk1831  Hag ena ow broder Kaym
cwkk1832  my a'n gwel ev yn meur bayn,
cwkk1833  hag yn trobel mayth yw gwev.
cwkk1834  Hag yn topp an keth wydhenn
cwkk1835  my a wel unn maghteth hweg
cwkk1836  ow 'sedha, yn pur sertan,
cwkk1837  hag yn hy diwvronn flogh teg,
cwkk1838  dell hevel dhymm yndella.

### KDL page 51


# [The Angell goeth to the Tree of Lyf and breaketh an appll 
# and taketh iij coores and geveth yt to seyth]


## ANGEL
cwkk1839  My a lever dhis diblans:
cwkk1840  honna (lel yth yw henwys)
cwkk1841  yw an Wydhenn a Vywnans.
cwkk1842  My a hedh rann a'n frutys,
cwkk1843  hag a dhro part anedha,
cwkk1844  aval pur vras.
cwkk1845  Mir, ottomma teyr sprusenn
cwkk1846  a dheuth mes a'n aval ma.
cwkk1847  Kemmer i ha gorr yn-bann
cwkk1848  yn neb tyller dhe govva,
cwkk1849  ha dog i genes dhe'th tas.
cwkk1850  Pan vo diwedh y dhydhyow,
cwkk1851  hag y'n dor dhe vos ynkleudhys,
cwkk1852  gorr sprusenn yn y anow,
cwkk1853  ha'n dhiw arall kekeffrys,
cwkk1854  bedhens gorrys yn y dhewfrik.
cwkk1855  Hag y tyv a'n keth sprus na
cwkk1856  unn wydhenn wosa hemma,
cwkk1857  na berth dout, a vydh pur deg.
cwkk1858  Ha pan vo hi kowl-devys,
cwkk1859  hi a vydh pub eur parys
cwkk1860  dhe dhoen an Oyl a Versi.
cwkk1861  Pan vo pymp mil ha pymp kans
cwkk1862  a vlydhynyow kler passyes,
cwkk1863  y'n eur na gwaytyes dihwans
cwkk1864  war-lergh Oyl Mersi pup-prys,
cwkk1865  ha Salvador yn tevri
cwkk1866  a'n doro mes a baynys.
cwkk1867  Lavar dhe'th tas yndella,
cwkk1868  ha dhodho yth yll trestya.
cwkk1869  Yndellma yth yw 'poyntys.
cwkk1870  Fisten dihwans alemma.
cwkk1871  Ow bennath dhis.

## SETH
cwkk1872  Meur a ras dhy'hwi, el Dyw,
cwkk1873  ow tiskwedhes dhymm pub tra.
cwkk1874  Dh'ow thas ker oll par dell yw
cwkk1875  my a vynn sur y dhyska;
cwkk1876  an marthusyon dell yw bras.
cwkk1877  My a vynn mos alemma
cwkk1878  yn hanow Dyw a-wartha,
cwkk1879  dhe dre dhe Adam ow thas.

### KDL page 52

# [Seyth goes to his father with the coores & gyveth yt hem]

cwkk1880  Lowena dhy'hwi ow thas!
cwkk1881  Devedhys a baradhis
cwkk1882  yth ov lemmyn, dhe Dhyw gras.
cwkk1883  Ow negysyow yth yw gwrys,
cwkk1884  par dell wrussowgh dhymm or'na

### [ms 20v] 

## ADAM

cwkk1885  Wolkomm os, Seth, genev vy.
cwkk1886  Pana nowedhys eus genes?
cwkk1887  Mars yw an Oyl a Versi
cwkk1888  dres genes omma dhe'th tas
cwkk1889  pur lowen my a via.

## SETH
cwkk1890  Nag yw hwath, ow thas, forsooth.
cwkk1891  My a lever dhywgh, dell goedh,
cwkk1892  an gwiryonedh a bub tra.
cwkk1893  Pan dheffo an termyn playn
cwkk1894  a bymp mil ha pymp kans vlydhen,
cwkk1895  an Oyl a Versi nena
cwkk1896  a vydh kevys.
cwkk1897  Yn paradhis y hwelis
cwkk1898  dyffrans marthusyon, heb dout;
cwkk1899  speshyal unn wydhenn loryus
cwkk1900  ow hedhes yn-bann pur stout
cwkk1901  bys yn nev, sur my a grys,
cwkk1902  ha'y gwreydhyow dhe'n dor isel
cwkk1903  bys yn ifarn ow hedhes,
cwkk1904  hag ena, pur wir heb fall,
cwkk1905  yth esa yn trobel bras
cwkk1906  ow broder Kaym, yn paynys.
cwkk1907  Now yn topp an wydhenn deg
cwkk1908  yth esa unn virgin hweg,
cwkk1909  ha'y flogh, pur semli maylyes
cwkk1910  yn hy diwvronn, wondrys hwans.

## ADAM
cwkk1911  Gordhys re bo Dyw an Tas,
cwkk1912  ow ri dhymm an nowedhys!
cwkk1913  Sur ny'm beus bys vydh mar vras
cwkk1914  nans yw termyn tremenys
cwkk1915  a vlydhynyow moy es kans.

## SETH
cwkk1916  My a welas gwydhenn moy
cwkk1917  ha serpont yn-bann ynni.
cwkk1918  Marow sygh hi a 'valsa.

### KDL page 53


## ADAM
cwkk1919  Honna o drog bryv, heb namm,
cwkk1920  a doellas Eva dha vamm.
cwkk1921  Der henna y kellsyn jam
cwkk1922  joys paradhis rag nevra.

## SETH
cwkk1923  Ottomma teyr sprusenn, dres
cwkk1924  mes a baradhis dhy'hwi.
cwkk1925  A aval y fons terrys
cwkk1926  a dheuth a'n wydhenn, devri,
cwkk1927  yw henwys Gwydhenn a Vywnans.
cwkk1928  An el a or'nas dhymmo,
cwkk1929  pan vo diwedh dhe'th tydhyow
cwkk1930  ha'th vos gyllys alemma,
cwkk1931  gorra sprusenn y'th hanow,
cwkk1932  ha'n dhiw arall pur dhiblans
cwkk1933  yn dha dhewfrik.

### [ms 21r] 

cwkk1934  Mes a'n sprus y fydh tevys
cwkk1935  gwydhenn a vydh pur breshyous
cwkk1936  wosa henna, marthys teg
cwkk1937  yn pur dhevri.
cwkk1938  Ha pan vo hi kowl devys,
cwkk1939a hi a vydh pub eur parys
cwkk1939b dhe dhoen an Oyl a Versi

## ADAM
cwkk1940  Meur wordhyans dhe'n Drynses Tas
cwkk1941  ow krontya dhymmo selwyans,
cwkk1942  wosa hemma kynth yw pell.
cwkk1943  Seth ow mab, goslow dhymmo,
cwkk1944  ha dha jarjya my a wra
cwkk1945  yn-dann ow bennath, pur lel.
cwkk1946  Gwayt an Tas a Nev gordhya,
cwkk1947  ha pub eur orto koela
cwkk1948  yn pub edhomm y fes-ta.
cwkk1949  Ev a wra sur dha sokra,
cwkk1950  hag a vynn dha ventena
cwkk1951  y'n bys ma pell dhe vywa.
cwkk1952  Ow mab, merk an geryow ma.

## SETH
cwkk1953  A das ker, meur ras dhy'hwi
cwkk1954  a'gas dyskans da pub prys
cwkk1955  My a goedh yn pur dhevri
cwkk1956  gordhya Dyw an lel Drynses,
cwkk1957  ha'n Mab gwella,

### KDL page 54

cwkk1958  ha'n Spyrys Sans, aga thri.
cwkk1959  Dell yns onan, my a grys
cwkk1960  tri ferson yns, pur wordhi,
cwkk1961  ow kesreynya yn joyys
cwkk1962  yn Gwlas Nev eus a-wartha.
cwkk1963  ha rakhenna y koedh dhymmo
cwkk1964  gans kolonn bur aga gordhya.

# [Lett Death apeare to adam]


## ADAM
cwkk1965  Koth ha gwann yth ov gyllys.
cwkk1966  Ny'm beus bywa na fella.
cwkk1967  Ankow yth yw devedhys.
cwkk1968  Ny vynn omma ow gasa
cwkk1969  dhe vywa omma unn spys.
cwkk1970  My a'n gwel prest gans gyw,
cwkk1971  parys dhe'm gwana pub tu.
cwkk1972  Nyns eus skapya dhe-vy.
cwkk1973  A'n prys mall yw genev.
cwkk1974  My a servyas pell an bys,
cwkk1975  a-ban veuma kyns formys.
cwkk1976  Naw kans bloedh ov, my a grys,
cwkk1977  ha deg warn ugens, reknys,
cwkk1978  mayth yw prys mos alemma.

### [ms 21v] 

cwkk1979  Fleghes a'm beus dineythys
cwkk1980  a Eva ow fries, meur,
cwkk1981  dewdhek warn ugens genys
cwkk1982  a vebyon, hemma yw gwir,
cwkk1983  heb ow mab Kaym, hag Abel.
cwkk1984  Ynwedh dewdhek warn ugens
cwkk1985  a vyrghes yn pur dhiblans
cwkk1986  my a'm beu, heb toell na gil,
cwkk1987  a dhallethvos an bys ma.
cwkk1988  Ha'n bys yth yw ynkressys
cwkk1989  dredhov vy hag ow fleghes
cwkk1990  heb nomber dhe vos komptys.
cwkk1991  Dhe Dhyw y hwonn gras ragdha.

## DEATH
cwkk1992  Adam, gwra dhymmo parys.
cwkk1993  Ty a'm gwel vy devedhys
cwkk1994  dha vywnans gans ow spera
cwkk1995  dhe gemmeres alemma.
cwkk1996  Nyns eus gortos na fella;
cwkk1997  rakhenna gwrav dha wana,
cwkk1998  der an golonn mayth ello.

### KDL page 55


## ADAM
cwkk1999  Ankow, y hwonn dhis meur ras
cwkk2000  ow bywnans dhe gemmeres
cwkk2001  mes a'n bys ma,
cwkk2002  rag pur skwith ov anodho.
cwkk2003  Dhe Dhyw y hwonn gras ragdho.
cwkk2004  Gwynn ow bys bos dhymm fethys
cwkk2005  lavur ha dughan an bys.
cwkk2006  Pell my re'n servyas omma.
cwkk2007  Ha rakhenna gwrav kemmynna
cwkk2008  dhe'n lel Drynses ow ena.

## FIRST DEVIL
cwkk2009  Kowetha, bedhewgh parys,
cwkk2010  an dhewolow pub onan!
cwkk2011  Ena Adam tremenys
cwkk2012  deun dh'y hedhes dhe'n gegin,
cwkk2013  dhe'n pytt down barth a-woeles.

## LUCIFER
cwkk2014  Na, na, ny wredh yndella!
cwkk2015  Yma ken or'nys ragdho.
cwkk2016  Yn lymbo barth a-wartha
cwkk2017  ena ev a wra triga,
cwkk2018  dell yw or'nys gans an Tas.
cwkk2019  Ty a woer yn ifarnow
cwkk2020  yma manshyons, heb gow,
cwkk2021  neb yma an dhewolow
cwkk2022  a dheuth mes a nev golow
cwkk2023  genev vy ow toen rewl vras.

### [ms 22r] 

cwkk2024  An chorl Adam y drigva
cwkk2025  a vydh a-barth a-wartha,
cwkk2026  yn onan a'n kloysters na
cwkk2027  neb na vydh tamm lowena,
cwkk2028  mes yn tewolgow bras ena,
cwkk2029  ow kelli presens an Tas,
cwkk2030  ha'n moyha payn a vydha
cwkk2031  y vab Kaym. Yn paynys bras
cwkk2032  ev a drig bys vynytha.
cwkk2033  Yma ev barth a-woeles
cwkk2034  yn pytt down ow leskya.

### KDL page 56


## THIRD DEVIL
cwkk2035  Praga na vydh an chorl Adam
cwkk2036  yn kettella tormentys?
cwkk2037  My a wra dhe'n horsen kamm
cwkk2038  bos kalessa prisonys
cwkk2039  mar kallav, kyns es hedhi,
cwkk2040  drefenn terri gorhemmynn.

## LUCIFER
cwkk2041  My a lever dhis an kas.
cwkk2042  Kyn hwrug Adam pegh mar vras,
cwkk2043  ev a'n jeva edrek tynn,
cwkk2044  ha Dyw dhodh' ev a avas
cwkk2045  y dhisplesour ha'y sorr bras,
cwkk2046  hag yndella ny wrug Kaym.
cwkk2047  Ev a ladhas y vroder
cwkk2048  ny gemmeras edrek vydh,
cwkk2049  mes y rejoysyas pur veur,
cwkk2050  hag a sorr an Tas travydh
cwkk2051  yn sertan ev ny synsis.
cwkk2052  Rakhenna bys vynari
cwkk2053  ev a dryg ena devri
cwkk2054  yn paynys bras, avel ki.
cwkk2055  Joy nev yw dhodho kellys.
cwkk2056  Eya, Kaym ha'y gowetha
cwkk2057  y'n keth ordyr a vywa
cwkk2058  an plas yw or'nys ragdha,
cwkk2059  yn ifarn barth a-woeles.
cwkk2060  Hag Adam, venjans dhodho,
cwkk2061  lymbo yw or'nys dhodho.
cwkk2062  Ya, ragdho ev ha'y gowetha
cwkk2063  ny dastyons an payn bras.

## FIRST DEVIL
cwkk2064  Yth'oll agan viaj ni,
cwkk2065  re'n jowl bras, ny dalvydh oy!
cwkk2066  Triges an chorl neb yma.
cwkk2067  Deun ni warbarth, a gowetha,
cwkk2068  dhe ifarnow alemma,
cwkk2069  dhe'n paynys a dhur nevra.

### KDL page 57

# [They go to hell wth great noyes]
# [An Angell conveyeth adam's soole to lymbo]


## ANGEL
cwkk2070  A ena Adam dremas,
cwkk2071  deus genev dhe ifarnow.
cwkk2072  Ena or'nys dhis yw plas
cwkk2073  gans an Tas, dhiso, heb gow,
cwkk2074  dhe remaynya rag seson.

### [ms 22v] 

cwkk2075  Pan dheffo an Oyl a Versi,
cwkk2076  ty a vydh kyrghys dhe'n joy
cwkk2077  dhe'n nev ughel a-ughon.

# [Lett adam be buried in a fayre tombe wth som churche 
# songis at hys buryall]

## SETH
cwkk2078  Ow thas pan ywa marow
cwkk2079  my a vynn y ynkleudhyas.
cwkk2080  Deun alemma heb falladow;
cwkk2081  gorryn an korf y'n gweres
cwkk2082  gans solempnyta ha kan.
cwkk2083  Mes a'n dor ev a veu gwrys,
cwkk2084  hag arta dhe'n keth gweres
cwkk2085  ev a vydh treylyes sertan.
cwkk2086  Ha dell veu dhymm kyns or'nys,
cwkk2087  an deyr sprusenn yw gorrys
cwkk2088  yn y anow ha'y frigow.

# [The 3 kernels put in his mowthe & nostrels]

cwkk2089  Dell o ev an kynsa den
cwkk2090  a veu gans an Tas formyes,
cwkk2091  y'n bedh otta ev lemmyn.
cwkk2092  Dhe'n Tas Dyw re bo grassyes
cwkk2093  omma rag y oberow.


# ------------------------------------------------- #
#                      Enoch                        #
# ------------------------------------------------- #


## ENOCH
cwkk2094  Enok yth yw ow hanow,
cwkk2095  lel servont dhe'n Trynses Tas.
cwkk2096  Mab Jared yth ov, heb gow.
cwkk2097  Sevys a linyeth pur vras
cwkk2098  heb dout yth ov.
cwkk2099  Ha, pur lel, an seythves degre
cwkk2100  dessendys a Adam ov.
cwkk2101  Yn oes my yw y'n eur ma
cwkk2102  tri hans tri ugens yn prov,
cwkk2103  ha hwath pymp moy, pan eus dhymm 										kov,
cwkk2104  y'n jydh hedhyw.
cwkk2105  My a bys dhe wrier nev
cwkk2106  may fen pub eur plegadow
cwkk2107  dhe vones y servont ev
cwkk2108  y'n bys ma heb falladow
cwkk2109  hedra ven byw.

### KDL page 58


## FATHER IN HEAVEN

# [Enoch kneleth when the father speketh]

cwkk2110  Enok, my a lever dhis
cwkk2111  ow bodh dhe vos yndellma:
cwkk2112  may festa kwykk transformys.
cwkk2113  Dhe baradhis alemma
cwkk2114  my a vynn may fes uskis
cwkk2115  hedhys yn korf hag ena.
cwkk2116  Bydh parys y'n termyn ma.
cwkk2117  Hag ena y hwres gortos
cwkk2118  ogas dhe worfenn an bys.
cwkk2119  An mysteri yth yw pur vras;
cwkk2120  genev ny vydh disklosyes
cwkk2121  dhe dhen vydholl y'n bys ma.

# [Enoch is caried to paradice]

### [ms 23r] 


## ENOCH
cwkk2122  Gordhyes re bo Dyw an Tas!
cwkk2123  Dha volonjedh re bo gwrys!
cwkk2124  Hemma yth yw marthusyon bras.
cwkk2125  Yth esov ow pos gorrys
cwkk2126  ny wonn py le!
cwkk2127  My a woer hag a lel grys
cwkk2128  gwrians Dyw y vos hemma.
cwkk2129  Devedhys dhe baradhis
cwkk2130  my a woer gwir yth oma.
cwkk2131  Plas delysyous yw hemma.
cwkk2132  Pellder ynno my a vyw.
cwkk2133  Der demptashyon an tebel
cwkk2134  ow hendas Adam, pur wir
cwkk2135  ev re gollas, der aval,
cwkk2136  an plas gloryus pur sur,
cwkk2137  mayth yw gwev oll dh'y yssew.
cwkk2138  Rakhenna, pobel an bys,
cwkk2139  na wrewgh terri an difenn
cwkk2140  a vydh gans Dyw dhywgh or'nys,
cwkk2141  dout dhe gavoes drog worfenn
cwkk2142  ha meschyf bras war bub tu.
cwkk2143  Mara kwrewgh orthiv koela
cwkk2144  hwi a's bydh wosa hemma
cwkk2145  joyys nev yn unn rew.

### KDL page 59


# ------------------------------------------------- #
#              Seth and the Pillars                 #
# ------------------------------------------------- #


## SETH
cwkk2146  Kemmys peghes eus y'n bys
cwkk2147  gwrys gans tus heb amendya,
cwkk2148  mayth yw Dyw an Tas serrys
cwkk2149  bythkweth gul mab-den omma.
cwkk2150  Dystruksyon yma or'nys
cwkk2151  pur sertan war oll an bys,
cwkk2152  may fydh konsumys pub tra.
cwkk2153  Henna yth yw konvedhys
cwkk2154  der an dyskans eus dhymmo res
cwkk2155  gans an Tas eus a-ughon.
cwkk2156  An planetys eus a-wartha,
cwkk2157  ha'n ster ynwedh maga ta,
cwkk2158  ow poyntya 'mons pur efan.

# [Let hem poynt to the sun the moone & the firmament]

cwkk2159  An howl ha'n loer kekeffrys,
cwkk2160  oll warbarth yw konvedhys,
cwkk2161  dhe'n porpos na 'mons ow tos.
cwkk2162  Ha'n dystruksyon a vydh bras,
cwkk2163  may fydh an bys distruys
cwkk2164  der livyow a dhowr pur vras,
cwkk2165  po der dan y fydh leskys.
cwkk2166  Krysewgh dhymm mars owgh hwi fur.
cwkk2167  Rakhenna gwres tus doutya
cwkk2168  an Tas Dyw dhe offendya
cwkk2169  der neb maner for' y'n bys.

### [ms 23v] 

cwkk2170  Rag voydya an peryll na,
cwkk2171  skrifys yma dhymm pub tra
cwkk2172  a dhallethvos an bys ma,
cwkk2173  may fova lel rekordys
cwkk2174  a vyns tra eus ynno gwrys.

# [Four bookes to be shewed]*

cwkk2175  An lyvrow ottensi omma.
cwkk2176  Hwi a's gwel, wondrys larjya,
cwkk2177  ha pub tra oll y'n bys ma
cwkk2178  skrifys yma yn re ma,
cwkk2179  dout na vons i ankevys.

### KDL page 60

cwkk2180  Dew bilar mynnav 'poyntya
cwkk2181  rag an porpos na hware.
cwkk2182  Brykk a vydh onan anedha,
cwkk2183  ha marbel a vydh y gila.
cwkk2184  Rag sawment i a vydh gwrys
cwkk2185  dhe'n lyvrow.

# [Two pyllars made, the on brick and thother of marbell]*

cwkk2186  A'n brykk rag na vons leskys
cwkk2187  der dan vydh, henna yw gwrys,
cwkk2188  ha'n marbel tamm konsumys
cwkk2189  der dhowr ny vydh, hemm yw gwrys,
cwkk2190  drefenn y vos men garow,
cwkk2191  wondrys kales.

## JARED
cwkk2192  An pilars yth ons parys.
cwkk2193  Gorrewgh ynna an lyvrow.
cwkk2194  Nyns eus art vydh ankevys,
cwkk2195  na tra arall, sur heb wow,
cwkk2196  mes ynna ymons skrifys.
cwkk2197  A bub sort oll a lyvrow
cwkk2198  ekwal ynno yw gorrys.
cwkk2199  Kepar yth yw an sortow
cwkk2200  gorrys ynna der dhevis,
cwkk2201  yn dyffrans ha kehaval.
cwkk2202  Lemmyn my a's gorr yn-bann,
cwkk2203  hag y'n eyl sur bys vykken
cwkk2204  an rekord a vydh heb fall
cwkk2205  pur wir kevys.

# [Putt the pillers upright]


## SETH
cwkk2206  Rakhenna, pobel doutyens,
cwkk2207  ha dhe'n Tas gwren oll pysi
cwkk2208  na 'skynno an keth venjans
cwkk2209  yn neb termyn warnan ni
cwkk2210  na'gan fleghes.

### KDL page 61


# ------------------------------------------------- #
#                   Noah's Flood                    #
# ------------------------------------------------- #


## FATHER IN HEAVEN
cwkk2211  Drog yw genev guthyl den,
cwkk2212  preshyous haval dhe'm honan.
cwkk2213  Rag koela orth unn venyn
cwkk2214  glan ev re gollas y blas
cwkk2215  a'm leuv dheghow a wrussen.
cwkk2216  Pan wruga dres ow difenn
cwkk2217  mes a baradhis pur lan
cwkk2218  hware an el a's gorras.

### [ms 24r] 

cwkk2219  An spyrys ny dryg nevra
cwkk2220  yn korf mab-den vydh y'n bys,
cwkk2221  ha reson yw ha praga,
cwkk2222  rag y vos kig medhel gwrys
cwkk2223  ha pur vrottel gans henna.
cwkk2224  Nyns eus den orth ow servya
cwkk2225  len ha gwiryon sur pub prys
cwkk2226  saw Noy yn oll an bys ma,
cwkk2227  ha'y wreg ha'y fleghes keffrys.
cwkk2228  Ow bodh yth yw yndella:
cwkk2229  gul dial war oll an bys
cwkk2230  may fydh pub tra konsumys,
cwkk2231  mes sertan mynnav sawya.

## NOAH
cwkk2232  Noy, mab Lamek, gelwys ov.
cwkk2233  Arloedh bras, oll perthewgh kov,
cwkk2234  yth ov, omma y'n bys ma.
cwkk2235  Substans lowr a byth ha da
cwkk2236  yma dhymmo dhe vywa,
cwkk2237  mayth ov synsys rag nevra
cwkk2238  dhe wordhya ow Arloedh da,
cwkk2239  an Drynses eus a-wartha.

# [Noy commeth before heven & kneleth]


## FATHER IN HEAVEN
cwkk2240  Noy, deus dhymmo vy lemmyn,
cwkk2241  ha goslow dhymm a gowsav.

## NOAH
cwkk2242  Parys ov, Arloedh bryntin.
cwkk2243  Dha volonjedh lavar e.

### KDL page 62


## FATHER IN HEAVEN
cwkk2244  Noy, mar lenwys yw an bys
cwkk2245  lemmyn a sherewynsi
cwkk2246  mayth yw diwedh devedhys
cwkk2247  ynno a gik pub huni.
cwkk2248  Gans pegh pur wir yw flerys.
cwkk2249  Ny allav sparya namoy
cwkk2250  heb guthyl mernans a verr spys
cwkk2251  war bobel oll marnas ty
cwkk2252  ha dha wreg ha dha fleghes,
cwkk2253  ha'n pyth a long dhiso jy.
cwkk2254  Rakhenna fisten, ke, gwra
cwkk2255  gorhel a blenkys playnys,
cwkk2256  hag ynno lies trigva.
cwkk2257  Roumys i a vydh henwys.
cwkk2258  A-ves hag a-ji yn ta
cwkk2259  gans pyg bedhes stancha gwrys,
cwkk2260  ha tri hans kevelin da
cwkk2261  an lester a vydh yn hys,
cwkk2262  ha hanterkans kevelin
cwkk2263  ynwedh ty a wra yn les,
cwkk2264  ha'n ughelder my a vynn
cwkk2265  deg warn ugens may fo gwrys.
cwkk2266  War-tu a-dhelergh daras
cwkk2267  ty a wra. Port ev a vydh henwys.
cwkk2268  Jistys dredho ty a blas,
cwkk2269  a-les rag na vo diges.
cwkk2270  A bub eghenn a ginda
cwkk2271  gorow ha benow ynwedh,
cwkk2272  aga gorra ty a wra
cwkk2273  yn dha lester a-bervedh.
cwkk2274  Pub maner boes y'n bys ma
cwkk2275  eus dhe dhybri gwayt may tredh;
cwkk2276  rag den ha best maga ta.
cwkk2277  Yn dha lester gwayt may fydh.

### [ms 24v] 


## NOAH
cwkk2278  Arloedh krev, dha arghadow
cwkk2279  my a wra, so mote I go!
cwkk2280  Ow lithyow, heb falladow,
cwkk2281  my a vynn dalleth strechya.

### KDL page 63

# [tooles and tymber redy. wth planckis to make the arcke, 
# a beam a mallet a calkyn yre[n] ropes mass[t]es pyche and tarr]

cwkk2282  Gans ow boel nowydh lymmys
cwkk2283  my a skwat pub pis tymber,
cwkk2284  hag a blayn oll an plenkys,
cwkk2285  ha'ga sett pub plenkynn sur.

## SHEM
cwkk2286  My a galk dhywgh wondrys fin
cwkk2287  nag ello dowr vydh ynno.
cwkk2288  Kyn fo-va gwriys a o'erbyn
cwkk2289  y fydh stanch, my a ragdho.

## HAM
cwkk2290  Yma pyg dhymm proviys,
cwkk2291  ha lovanow pub eghenn.
cwkk2292  Dyffrans sortow a wernow
cwkk2293  yma parys pur efan.

## TUBAL CAiN
cwkk2294  Marth yw genev a unn dra,
cwkk2295  y vos-ta mar wokki, Noy.
cwkk2296  Praga yw genes jy omma
cwkk2297  byldya lester mar wordhi
cwkk2298  yn kres pow, dhiworth an mor?
cwkk2299  My a syns dha skians hwath
cwkk2300  dhe vos. Yn kost a'n par na
cwkk2301  oll dha lavur ny dal kath,
cwkk2302  my a'n te war ow ena!
cwkk2303  Gokki yth os.

# [Lett Tuball fall a laugh[i]ng]


## NOAH
cwkk2304  Ow hothman, na gemmer marth.
cwkk2305  Ty a'n oel, ha lies mil.
cwkk2306  Kynth o'ta 'skynnys yn hwarth,
cwkk2307  y'n diwedh, heb toell na gil,
cwkk2308  hwi a wel dial uskis.
cwkk2309  Gwarnys ov gans Dyw an Tas
cwkk2310  dhe wuthyl an lester ma,
cwkk2311  rag ow sawya ha'w fleghes
cwkk2312  dhiworth an keth dial na.
cwkk2313  Hwi a wel a-ji dhe spas.
cwkk2314  Der livyow a dhowr an brassa
cwkk2315  oll an bys a vydh beudhys.

### KDL page 64


## TUBAL
cwkk2316  Gwell via a ves-ta kregys,
cwkk2317  ty hag oll a'n kryjyans na!
cwkk2318  A jorl koth, ty benn-pilys,
cwkk2319  fatla vynnta jy henna;
cwkk2320  y fydh an bys konsumys?
cwkk2321  Oll an dowrow y'n bys ma,
cwkk2322  kyn fons warbarth kuntellys
cwkk2323  ny wra diwedh a'n par na!
cwkk2324  Saw yth o'ta jy gokki
cwkk2325  oll an bys a yll godhvos.
cwkk2326  Venjans war dha benn-kreghi!
cwkk2327  Nyns eus omma den y'n wlas
cwkk2328  a grys dhis malbew vanna.

### [ms 25r] 

cwkk2329  Praga, pandr'yw an mater?
cwkk2330  A vynn Dyw beudhi an bys?
cwkk2331  Mara ko'sta, dhymm lavar
cwkk2332  an okkashyon, my a'th pys,
cwkk2333  der vaner da.

## NOAH
cwkk2334  An okkashyon yw hemma.
cwkk2335  Kemmys peghes eus y'n bys,
cwkk2336  ha nyns eus tamm amendya,
cwkk2337  mayth yw an Tas Dyw serrys
cwkk2338  gans oll pobel a'n bys ma.
cwkk2339  Hag edrek dhodh' ev yma
cwkk2340  bythkweth mab-den dhe vos gwrys.
cwkk2341  Rakhenna gwrewgh amendya;
cwkk2342  a'gas foli bydh neghys.
cwkk2343  Y'n eur na, der vaner da,
cwkk2344  mara pydhowgh repentys,
cwkk2345  an keth plag a wra voydya.

## TUBAL
cwkk2346  Piw a'th gwrug jy pregowther
cwkk2347  dhe dhyski omma dhyn ni?
cwkk2348  Y praydha dhymmo lavar,
cwkk2349  a wrug Dyw kewsel dhe-jy
cwkk2350  only, heb den arall vydh omma?
cwkk2351  My a woer yma y'n pow
cwkk2352  lies den a gews a'n Tas,
cwkk2353  tus perfeyth, my a'n avow,
cwkk2354  yth yns i, ha polatys bras,
cwkk2355  a wayt bos yn favour Dyw.
cwkk2356  Syrra, dhe rann a'n re na
cwkk2357  ev a vynnsa disklosya
cwkk2358  an dystruktyon bras ha'n liv.

### KDL page 65

cwkk2359  Rakhenna dhiso krysi
cwkk2360  my ny vynnav moy es ki.
cwkk2361  Na 'mendya ny vynnyn ni,
cwkk2362  awos dha eryow wastyes.

## NOAH
cwkk2363  Da yw dhiso jy bos fur,
cwkk2364  hag oll pobel a'n bys ma.
cwkk2365  Ny vydh Dyw nevra pur wir
cwkk2366  kevys gowek, trest dhymmo.
cwkk2367  Ragdha bedhewgh avisyes.
cwkk2368  Mar ny wrewgh, venjans pur vras
cwkk2369  a 'skynn warnowgh kyns nep-pell,
cwkk2370  rag Dyw a vynn, agan Tas,
cwkk2371  dannvon liv a dhowr pur lel,
cwkk2372  sertan dhe veudhi an bys.
cwkk2373  Rag omsawya ow honan,
cwkk2374  keffrys ow gwreg ha'w fleghes,
cwkk2375  an lester a vydh genen
cwkk2376  der weres Dyw uskis gwrys,
cwkk2377  rag voydya an danjer ma.

## TUBAL
cwkk2378  Tetivali, bramm an gath!
cwkk2379  My ny grysav dhiso hwath,
cwkk2380  y fynn Dyw gul yndella.

### [ms 25v] 

cwkk2381  My a woer. Ny wrug an bys
cwkk2382  ha'n bobel myns eus ynno
cwkk2383  dhe vos mar gwykk distruys.
cwkk2384  Anpossybyl yth ywa
cwkk2385  an dowr na dhe vos kevys.

## NOAH
cwkk2386  Anpossybyl nyns yw tra
cwkk2387  dhe Wrier oll an bys ma,
cwkk2388  awos distrui an bys
cwkk2389  a-ji dhe our.
cwkk2390  Rag der er oll a veu gwrys,
cwkk2391  nev ha nor, myns eus omma,
cwkk2392  ha der er arta, dhymm krys,
cwkk2393  ev a yll, mara mynna,
cwkk2394  y dhistrui der an dowr.

## TUBAL
cwkk2395  Ny amont dhymmo resna
cwkk2396  genes, Noy, my a hevel.
cwkk2397  My a vynn mos alemma,
cwkk2398  rag yth o'ta drog ebel
cwkk2399  na vynn nevra bones 'vas.

### KDL page 66

cwkk2400  Purra fol ny veu gwelys.
cwkk2401  My a lever dhis praga.
cwkk2402  An lester yw dallethys,
cwkk2403  hwi a woer, nans yw polta,
cwkk2404  a vlydhynyow pur lies -
cwkk2405  moy es ugens
cwkk2406  rag mar vras yw dallethys
cwkk2407  nevra ny vydh diwedhys.
cwkk2408  My a'n te war ow honshyans.

# [Let them both depart]


## NOAH
cwkk2409  Now an lester yth yw gwrys,
cwkk2410  teg ha da dhe'm plegadow.
cwkk2411  A bub eghenn a vestes
cwkk2412  drewgh hwi kwykk dhymm orth koplow
cwkk2413  chatel, ydhyn, kekeffrys,
cwkk2414  dew ha dew, benow ha gorow.

# [The arck redy and all maner of beastis and fowles to be putt in the arck]


## SHEM
cwkk2415  Nyns eus best na pryv y'n bys,
cwkk2416  benow ha gorow omma,
cwkk2417  genev dhy'hwi nag yw dres.
cwkk2418  Y'n lester y tons ena.

# [Let rayne appeare]


## HAM
cwkk2419  A das, lemmyn gwrewgh parys.
cwkk2420  An liv nans yw devedhys!
cwkk2421  Yma lower den y'n bys
cwkk2422  kyns lemmyn sur gewsis
cwkk2423  agas bos hwi gokki.
cwkk2424  Pan wrussowgh gul an lester
cwkk2425  omma prest yn kres an tir,
cwkk2426  mor vydh nyns esa, devri,
cwkk2427  dh'y doen yn kerdh.

## JAPHET
cwkk2428  Ges a wrussons anodho.
cwkk2429  Dout sorr Dyw nyns esa
cwkk2430  dhedha nena, my a woer gwir.

### [ms 26r] 


## NOAH
cwkk2431  An liv nans yw devedhys,
cwkk2432  mayth yw da dhyn fistena.
cwkk2433  Pub best oll yma gyllys
cwkk2434  y'n lester dh'aga hinda
cwkk2435  dell yw or'nys dhymmo vy.

### KDL page 67

cwkk2436  Kewgh a-bervedh, ow fleghes,
cwkk2437  ha'gas gwragedh maga ta.
cwkk2438  Ogas an nor yw kudhys
cwkk2439  der an glaw eus a-wartha.
cwkk2440  Ty, benyn, a-bervedh deus.
cwkk2441  Ow! dar! beudhi a vynn'ta?

## NOAH'S WIFE
cwkk2442  Res yw sawya an pyth eus.
cwkk2443  Ny'n dal dhymm tewlel dhe ves.
cwkk2444  Da yw dhyn aga sawya.
cwkk2445  Y kostyons showr a vona,
cwkk2446  an keth taklow eus omma.
cwkk2447  Noy hweg, ty a woer henna.

# [a raven & a culver ready]

## NOAH
cwkk2448  Nans yw meur a for', pur wir,
cwkk2449  a-ban kellsyn syght a'n tir.
cwkk2450  Rakhenna dhymm, ke bran vras,

# [let the raven fle and the colver after]

cwkk2451  nij yn kerdh lemmyn ha mir
cwkk2452  tiredh mar kyll bos kevys,
cwkk2453  hag an golomm yn pur sur
cwkk2454  my a's dannvon pur uskis,
cwkk2455  syght an nor mar kyll gweles.

## FATHER IN HEAVEN
cwkk2456  Marow yw pub tra esa
cwkk2457  spyrys a vywnans ynno.
cwkk2458  My a worhemmynn hware
cwkk2459  dhe'n glaw namoy na wrello.

# [The culver cometh wth a branche of olyf in her mouthe]


## NOAH
cwkk2460  Dhe'n Tas Dyw re bo grassyes!
cwkk2461  An golomm yw devedhys,
cwkk2462  ha gensi branch oliv glas.
cwkk2463  Arall bedhes delivrys.
cwkk2464  Dos ny vynnas an vran vras.
cwkk2465  Neb karyn hi a gavas.
cwkk2466  Nans yw ogas ha blydhen
cwkk2467  a-ban dhallathas an liv.
cwkk2468  Mars yw bodh Dyw y honan,
cwkk2469  neb yw Gwrier nor ha nev,
cwkk2470  dhe slakya an keth liv bras,
cwkk2471  y vodh re bo kollenwys
cwkk2472  omma genen ni pub prys,
cwkk2473  kekeffrys ha mab ha tas.

### KDL page 68


## FATHER IN HEAVEN
cwkk2474  Noy, my a worhemmynn dhis,
cwkk2475  ke yn-mes a'n lester skon,
cwkk2476  dhe'th wreg ha'th fleghes keffrys,
cwkk2477  ydhyn, bestes, ha pub lo'n.

### [ms 26v] 


## NOAH
cwkk2478  Meur wordhyans dhis, Arloedh Nev.
cwkk2479  Ty a weres gwann ha krev
cwkk2480  yn edhomm, sur, pan vo res.
cwkk2481  Deun yn-mes, byghan ha bras,
cwkk2482  chatel, ydhyn ha bestes;
cwkk2483  myns a veu y'n lester dres.
cwkk2484  Yn dehwelans peghosow
cwkk2485  gwruthyl alter my a vynn.
cwkk2486  My a vynn guthyl kanow,
cwkk2487  ha sakrifis(a) lemmyn
cwkk2488  rann eghenn a bub sortow,
cwkk2489  keffrys bestes hag ydhyn,
cwkk2490  gans henna dh'y enora.
cwkk2491  Ha rag henna gwren ni kana
cwkk2492  yn gordhyans dhe'n Tas omma.

# [An alter redy veary fayre. Som good church songes to be 
# songe at the alter and frankensens]


## FATHER IN HEAVEN
cwkk2493  Hemma yth yw sawer hweg,
cwkk2494  hag ynwedh sakrifis da.
cwkk2495  Pur wir Noy, ev dhymmo a bleg,
cwkk2496  a leun golonn pan ywa
cwkk2497  dhymmo vy gwrys.
cwkk2498  Rakhenna sur my a wra
cwkk2499  bynytha wosa hemma
cwkk2500  y'n ebrenn y fydh gwelys
cwkk2501  an gammneves yn dhevri.

# [a Rayne bowe to appeare]

cwkk2502  Peskweyth may's gwelav vy hi,
cwkk2503  remembra ahanowgh hwi
cwkk2504  my a wra bys vynari,
cwkk2505  trest jy dhymmo.
cwkk2506  Dystruksyon vydh a'n par na
cwkk2507  bynytha der dhowr ny wrav,
cwkk2508  'wos distrui an bys ma.
cwkk2509  Ha rakhenna

### KDL page 69

cwkk2510  kressyewgh, kollenwewgh keffrys
cwkk2511  an norvys a dus arta.
cwkk2512  Pub edhen ha best y'n bys,
cwkk2513  puskes y'n mor maga ta,
cwkk2514  a vydh dhywgh sosten omma.
cwkk2515  Nyns eus tra y'n bys ma gwrys
cwkk2516  mes dhy'hwi a wra servis.
cwkk2517  Bedhewgh war na vo ledhys
cwkk2518  mab-den genowgh hwi neb prys.
cwkk2519  Ha mar pydha yndella,
cwkk2520  my a vynn y rekwirya
cwkk2521  a dhiwla an keth den na
cwkk2522  y woes a dheu ha skoellya.
cwkk2523  Yn haval dhymmo omma
cwkk2524  imaj den gwruga shapya.
cwkk2525  Mara'm kerowgh dell goettha
cwkk2526  hwi a wra orthiv koela.

### [ms 27r] 


## NOAH
cwkk2527  Ni a vynn gul yndella,
cwkk2528  dell ywa devar dhyn ni,
cwkk2529  ha dha wordhya rag nevra,
cwkk2530  par dell yw agan duty.


# ------------------------------------------------- #
#                     Epilogue                      #
# ------------------------------------------------- #


cwkk2531  An keth jorna ma yw de,
cwkk2532  dhe'n Tas Dyw re bo grassyes.
cwkk2533  Hwi a welas, pub degre,
cwkk2534  lies maters gwariys,
cwkk2535  ha kreashyon oll an bys.
cwkk2536  Ynwedh oll hwi a welas
cwkk2537  an keth bys ma konsumys
cwkk2538  der livyow a dhowr pur vras.
cwkk2539  Ny veu unn mab-den sperys,
cwkk2540  marnas Noy, y wreg, ha'y fleghes.
cwkk2541  Dewgh a-vorow a dermyn.
cwkk2542  Hwi a wel maters pur vras,
cwkk2543  ha redempshyon grontys
cwkk2544  der versi a Dhyw an Tas,
cwkk2545  dhe sawya neb eus kellys.
cwkk2546  Mynstrals, gwrewgh dhyn ni piba,
cwkk2547  may hallen warbarth donsya,
cwkk2548  dell yw an vaner ha'n gis.

#### Heare endeth the Creaconn of the worlde wth noyes flude
#### wryten by William Jordan: the XIIth of August 1611.


# ------------------------------------------------------------------------ #
#                             End of File                                  #
# ------------------------------------------------------------------------ #


